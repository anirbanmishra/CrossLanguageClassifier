इस शुक्रवार सिनेमाघरों में निर्देशक दिव्या खोसला कुमार की  'सनम रे' रिलीज़ हुई है। 'यारियां' जैसे हिट फिल्म दे चुकी निर्देशक दिव्या खोसला की यह दूसरी फिल्म है। जहां फिल्म 'यारियां' दोस्ती के रिश्ते पर आधारित थी,वहीं फिल्म 'सनम रे' सच्चे प्यार को तलाशने की कहानी है। फिल्म में पुलकित सम्राट और यामी गौतम की जोड़ी पहली बार सिल्वर स्क्रीन शेयर करते हुए नज़र आ रहे है। वहीं इस फिल्म में उर्वशी रौटेला की अदाकारी भी देखने को मिलेगी । ऋषि कपूर भी दिलचस्प कैमियो रोल में नज़र आ रहे है। बात करे एक्टिंग की तो फिल्म के तीनों ही एक्टर्स ने अच्छा काम किया है। सच्चे प्यार की कशमकश में फंसे आकाश के रोल में पुलकित सम्राट बखूबी फिट बैठते हैं। श्रुति के रोल में यामी गौतम की मासूमियत आपका दिल चुराएगी तो आकांक्षा का रोल कर रही उर्वशी की बोल्डनेस और हॉटनेस भी आपको लुभाएगी। दादू के रोल में ऋषि कपूर ने बढ़िया काम किया है। वैसे इस बार भी दिव्या ने काफी खूबसूरत फिल्म बनाई है। शिमला और लद्दाख की खूबसूरत लोकेशन्स आपका दिल जीत लेंगी। फिल्म की ब्यूटीफुल लोकेशन्स, खूबसूरत म्यूजिक और पुलकित-यामी का इनोसेंट रोमांस वेलेन्टाइन वीक में यंगस्टर्स को खूब लुभाएगा। कुल मिलकर इस फिल्म को 2 स्टार्स दिए गए है।