मुंबई: बॉलीवुड स्टार अजय देवगन 47 साल के हो गए हैं। इनका जन्म 2 अप्रैल 1969 को नई दिल्ली में हुआ था। अजय देवगन का असली नाम विशाल वीरू देवगन है, अजय को प्यार से राजू बुलाया जाता है। अजय देवगन 24 साल से फिल्म इंडस्ट्री में मौजूद हैं।

अजय देवगन 16 साल के थे, जब उनकी पहली फिल्म रिलीज हुई थी। इस फिल्म का नाम था 'प्यारी बहना'। 1985 में आई सी फिल्म में उन्होंने मिथुन चक्रवर्ती के यंगर वर्जन को जिया था।

अजय देवगन और काजोल की लव स्टोरी फिल्म 'हलचल' के सेट पर शुरू हुई थी।  पहली मुलाकात के दौरान अजय देवगन को चुप-चुप देख काजोल हैरान थीं। काजोल ने एक इंटरव्यू में बताया था कि उस वक्त उन्हें ऐसा लग रहा था कि वे कैसे इस एक्टर के साथ काम करेंगी। बाद में दोनों ने ‘इश्क’, ‘प्यार तो होना ही था’, ‘दिल क्या करे’, ‘राजू चाचा’ और ‘यू मी और हम’ जैसी कई फिल्में साथ कीं। 