मुंबई: बॉलीवुड एक्टर सलमान खान के मामा बनने की चर्चा हर तरफ है। वहीं प्रियंका चोपड़ा लॉस एंजलिस में अपने दोस्तों को पार्टी दी और अपनी खुशीं फैंस के साथ सोशल मीडिया पर पोस्ट की। बता दें कि पीसी किसी और के बच्चे की नहीं बल्कि सलमान की बहन अर्पिता के बेटे अहिल की मौसी बनी हैं। अर्पिता ने खुद प्रियंका को इस रिश्ते से नवाजा है।

दरअसल यह सिलसिला तब शुरू हुआ जब प्रियंका ने ट्विटर पर अर्पिता और उनके बेटे अहिल के लिए शुभकामनाएं देते हुए कहा कि मैं अहिल से मिलने का इंतजार कर रही हूं। उसके बाद अर्पिता ने अपने बेटे की ओर से प्रियंका को धन्यवाद करते हुए कहा कि, मौसी हमसे भी आपसे मिलने का इंतजार नहीं हो रहा है।

 गौरतलब है कि प्रियंका और अर्पिता की दोस्ती तब से है जब से 2004 में प्रियंका और सलमान ने "मुझसे शादी करोगी" फिल्म साथ की थी। उस समय इन दोनों की अफेयर की खबरें भी आई थीं, लेकिन हमेशा की तरह सलमान इससे मुकर गए और बाद में शाहरुख के चक्कर में प्रियंका भी उन्हें भूल गई।

