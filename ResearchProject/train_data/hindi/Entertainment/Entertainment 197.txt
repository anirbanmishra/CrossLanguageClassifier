मुंबई. एक लीडिंग एंटरटेनमेंट पोर्टल ने ऐसा दावा किया है कि कंगना रनोट नेशनल अवॉर्ड वापस करने की प्लानिंग कर रही हैं। हालांकि, खुद कंगना के स्पोकपर्सन ने इस बात से इनकार किया है। गौरतलब है कि कंगना को हाल ही में 'तनु वेड्स मनु रिटर्न्स' में उनके डबल रोल के लिए बेस्ट एक्ट्रेस का नेशनल अवॉर्ड दिया गया है। कहा जा रहा है कि कंगना ने इसे एक्सेप्ट करने से इनकार दिया है और वे इसे रिटर्न करने की प्लानिंग कर रही हैं। क्या कहना है स्पोकपर्सन का...
- कंगना के स्पोकपर्सन का कहना है कि वे कभी अपना नेशनल अवॉर्ड नहीं लौटाएंगी।
- इतना ही नहीं, उन्होंने यह भी बताया कि कंगना यह अवॉर्ड मिलने से बहुत खुश हैं और अपनी अपकमिंग फिल्म 'रंगून' के डायरेक्टर विशाल भारद्वाज के साथ रैपअप पार्टी की प्लानिंग कर रही हैं, जिसमें वे अपने नेशनल अवॉर्ड को भी सेलिब्रेट करेंगी।
मीडिया रिपोर्ट ने क्या बताई अवॉर्ड वापसी की वजह...
- अवॉर्ड वापस करने की कोई खास वजह तो मीडिया रिपोर्ट में नहीं बताई गई, लेकिन कहा जा रहा है कि कंगना को अवॉर्ड्स में कभी यकीन नहीं रहा है।
- फिर चाहे वे नेशनल अवॉर्ड्स हों या फिर कोई और, जो आए दिन होते रहते हैं।
- कहा जा रहा है कि कंगना को सिर्फ ऑडियंस के प्यार और सपोर्ट से ही मतलब है।
- बता दें कि कंगना को अब तक तीन बार नेशनल अवॉर्ड मिल चुका है। 2008 में आई फिल्म 'फैशन' के लिए उन्हें बेस्ट सपोर्टिंग एक्ट्रेस, 2014 में रिलीज हुई 'क्वीन' और 2015 में आई 'तनु वेड्स मनु रिटर्न्स' के लिए वे बेस्ट एक्ट्रेस चुनी जा चुकी हैं।