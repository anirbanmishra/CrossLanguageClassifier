मुंबई:  बॉलीवुड सुपरस्टार आमिर खान ने उन खबरों को नकार दिया है जिसमें बताया गया था कि उन्होंने अभिनेत्री सनी लियोन के साथ एक फिल्म साइन की है। सुनने मे आया था कि फिल्म ‘‘डेली बेली’’ के निर्देशक अभिनय देव ने एक डार्क कॉमेडी के लिए सनी लियोन को आमिर खान के साथ साइन किया है।

एक कार्यक्रम में जब यहां उनसे पूछा गया कि क्या आप ‘रागिनी एमएमएस 2’  की अभिनेत्री सनी लियोन के साथ फिल्म करने वाले हैं, आमिर ने कहा, ‘नहीं, मैंने उनके साथ कोई फिल्म साइन नहीं की है लेकिन मुझे उनके साथ फिल्म करना अच्छा लगेगा।’