लास एंजलिस: मशहूर अदाकारा प्रियंका चोपड़ा ने अपनी ‘‘फैशन’’ कोस्टार कंगना रानौत को तीसरी बार राष्ट्रीय फिल्म पुरस्कार जीतने पर बधाई दी है। इस समय ‘‘बेवाच’’ की शूटिंग में व्यस्त प्रियंका (33) ने ट्विटर पर कंगना को ‘तनु वेड्स मनु रिटर्न्स’ में निभाई दोहरी भूमिका के लिए सर्वश्रेष्ठ अभिनेत्री का राष्ट्रीय पुरस्कार मिलने पर उनकी प्रशंसा करते हुए उन्हें बधाई दी।

कंगना इससे पहले ‘क्वीन’ के लिए सर्वश्रेष्ठ अभिनेत्री और ‘फैशन’’ के लिए सर्वश्रेष्ठ सह अभिनेत्री का राष्ट्रीय पुरस्कार जीत चुकी हैं। ‘फैशन फिल्म के लिए प्रियंका ने लिखा, ‘‘कंगना को इस जीत के लिए बधाई जिसकी वह वास्तव में हकदार है। तुम निस्संदेह एक शक्ति का स्रोत हो। तुम्हें बेहद प्यार।’’ 