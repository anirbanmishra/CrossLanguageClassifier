मुंबई: टेलीविजन सीरियल 'बालिका वधू' की अभिनेत्री प्रत्यूषा बनर्जी की मौत के संबंध में उसके प्रेमी राहुल राज सिंह से पुलिस पूछताछ कर रही है। पश्चिमी उपनगर गोरेगांव में प्रत्यूषा ने अपने घर में कल फांसी लगा ली थी और कोकिलाबेन अस्पताल में उसकी मृत्यु हो गई। 

   हालांकि फांसी लगाने के कारण पता नहीं चला। प्रत्यूषा के परिवार वाले सिद्धार्थ अस्पताल पहुंच गए  हैं, जहां उसका शव पोस्टमार्टम के बाद रखा गया है।  मुंबई पुलिस सूत्रों के अनुसार राहुल राज सिंह का बयान रिकार्ड किया जा रहा है।  