कहते है दूध का जला, छाछ भी फूंक- फूंक कर पीता हैं लेकिन संजय लीला भंसाली को अपने 12 वर्ष पुराने ड्रीम प्रोजेक्ट पर इतना विश्वास था कि उन्होंने बॉक्स ऑफिस पर शाहरुख जैसे अभिनेता और रोहित शेट्टी जैसे निर्देशक से टक्कर लेने का दमखम दिखाया। भंसाली 2003 में सलमान और ऐश्वर्या के साथ इस फिल्म को बनाना चाहते थे लेकिन किन्हीं कारणों से उनकी यह फिल्म टलती रही और आखिरकार उनकी ही पिछली फिल्म ‘‘गोलियों की रासलीला राम-लीला’’ के मुख्य किरदार रणवीर सिंह और दीपिका पादुकोण के साथ बाजीराव और मस्तानी के किरदार की खोज पूरी हुई =। 

कहानी

बाजीराव मस्तानी एन.एस. इनामदार की मराठी उपन्यास ‘‘ राऊ’’ पर आधारित है जिसे फिल्म की पटकथा में बदला है प्रकाश कपाड़यिा ने। फिल्म की कहानी अठारवीं सदी की है जिसमें महान योद्धा पेशवा बाजीराव और युद्ध कौशल में पारंगत मस्तानी की प्रेम गाथा दिखायी गई है। किसी युद्ध अभियान पर निकले बाजीराव की मुलाकात मस्तानी से होती है और पहली ही मुलाकात में दोनों एक- दूसरे को अपना दिल दे बैठते हैं हालांकि मस्तानी के मजहब के कारण बाजीराव के परिवार को उनका रिश्ता नागावार गुजरता है। फिल्म में प्रियंका चोपड़ा बाजीराव की पत्नी काशीबाई का किरदार निभा रही हैं।  