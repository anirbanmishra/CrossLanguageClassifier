मुंबई: 'बालिका वधू' फेम आनंदी उर्फ प्रत्यूषा बनर्जी की मौत से टीवी उद्योग से लेकर बॉलीवुड तक सकते में हैं। वहीं प्रत्यूषा की मौत के बाद से ही उसका ब्वॉयफ्रेंड राहुल राज सिंह सीने में दर्द और निम्न रक्तचाप की शिकायत के बाद उपनगरीय कांदीवली के श्री साईं अस्पताल में भर्ती कराया गया था। उनके वकील नीरज गुप्ता ने कहा कि राहुल को आईसीयू से सामान्य वार्ड में ले जाया गया। गुप्ता ने कहा, ‘‘हालांकि राहुल को सामान्य वार्ड में ले जाया गया, उनकी स्थिति अब भी सही नहीं है क्योंकि वह सदमे में हैं।’’ सूत्रों के मुताबिक राहुल को ट्रामा वार्ड में रखा जाएगा और फिजिकल ट्रीटमेंट दिया जाएगा। मिली जानकारी के अनुसार  प्रत्यूषा की डेथ के बाद से राहुल सोए नहीं हैं। वे बार-बार दीवार में सिर मार रहे हैं और कह रहे हैं- "पिषु प्लीज वापस आ जाओ। मत जाओ। हम प्यार करेंगे। मैं तुम्हारे साथ रहना चाहता हूं।" बता दें कि राहुल प्यार से प्रत्यूषा को पिषु बुलाते थे। सूत्रों के मुताबिक गत रात राहुल को बेड के साथ बांधना पड़ा। राहुल ने पूरी रात अस्पताल में काफी हंगामा किया जिसके चलते  फैमिली मेंबर्स से इजाजत लेकर उसको रात को बांधना पड़ा। राहुल से फिर पूछताछ करेगी पुलिस पुलिस ने कहा कि वह अस्पताल से छुट्टी मिलने पर राहुल से फिर पूछताछ करेगी।  जांच के तहत पुलिस इस समय उन लोगों से बात कर रही है जिनकी अभिनेत्री और राहुल दोनों से दोस्ती थी। प्रत्यूषा के दोस्तों काम्या पंजाबी और विकास गुप्ता ने दावा किया कि राहुल प्रत्यूषा को धोखा दे रहे थे और उनके संबंधों में ‘उलझनें’ थीं। दोनों ने आरोप लगाया कि राहुल प्रत्यूषा को सार्वजनिक तौर पर और पार्टियों में भी थप्पड़ मार देते थे। पुलिस ने गत शनिवार को बंगुरनगर पुलिस थाने में राहुल का बयान दर्ज किया था।  पुलिस ने कहा था कि वह प्रत्यूषा के दोस्तों (खासकर पुरुषों) से संपर्क करने की योजना बना रही है जिनका पूर्व में अभिनेत्री के साथ झगड़ा हुआ हो।  अब तक जांच में एेसा कुछ नहीं मिला है जिससे राहुल पर आत्महत्या के लिए उकसाने वाली बात पता चलती हो। प्रेग्नेंट थीं प्रत्यूषा? फोरेंसिक सर्जन्स को प्रत्यूषा के यूट्रेस में सफेद रंग का Thick Fluid मिला है, जो प्रेग्नेंसी के शुरुआती स्टेज की तरफ इशारा करता है। पुलिस सर्जन डॉ एस एम पाटिल ने मीडिया से बात करते हुए इस बात की पुष्टि की और कहा, Fluid को संरक्षित कर लिया गया है और हिस्टोपैथॉलजी टेस्ट के लिए भेज दिया गया है ताकि ये पता चल सके कि क्या प्रत्यूषा सचमुच प्रेग्नेंट थी।