मुंबई: बॉलीवुड की जानी-मानी अभिनेत्री श्रीदेवी अपने पति बोनी कपूर की फिल्म से वापसी करने जा रही है। श्रीदेवी ने वर्ष 2012 में प्रदर्शित फिल्म ‘इंगलिश विंगलिश’ से बॉलीवुड में वापसी की थी। इस फिल्म की सफलता के बाद बॉलीवुड को श्रीदेवी से बहुत सी अपेक्षाएँ थी लेकिन उन्होंने अपने पास आए समस्त प्रस्तावों को ठुकरा दिया और तमिल फिल्म ‘पुली’ में कार्य करना स्वीकार किया।

फिल्म 'पुली' ने दक्षिण में अच्छा व्यवसाय किया लेकिन इसके हिन्दी डब वर्जन को दर्शकों ने सिरे से नकार दिया। चार साल के बाद श्रीदेवी एक बार फिर से वापस आ रही हैं। इस बार वह अपने पति निर्माता बोनी कपूर द्वारा निर्मित फिल्म ‘मॉम’ में अपने अभिनय के जौहर दिखाएंगी। इस फिल्म में उनके साथ अक्षय खन्ना भी अहम भूमिकाओं में हैं। इस फिल्म को नए निर्देशक रवि उदयवार निर्देशित कर रहे हैं।