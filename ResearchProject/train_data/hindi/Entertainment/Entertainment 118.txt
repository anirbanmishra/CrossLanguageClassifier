मुंबई: पिछले साल अप्रत्याशित सफलता हासिल करने वाली फिल्म ‘‘एंग्री इंडियन गॉडेसज’’ को जल्द ही ऑनलाइन रिलीज किया जाएगा। वाइरल फीवर का ऑनलाइन प्लेटफार्म टीवीएफ प्ले इसे रिलीज करेगा और यह पूरे भारत के दर्शकों के लिए उप लब्ध होगी। निर्माता गौरव ढींगरा ने बताया, ‘‘यह अपने आप में एक बड़ा कदम है कि हमने इसे टीवी पर प्रसारित करने की बजाय ऑनलाइन प्रसारित करने का फैसला किया। हालांकि, कई तथाकथित ‘विशेषज्ञो ने मुझसे कहा कि एेसा करना गलती होगी, लेकिन मेरा विश्वास है कि एआईजी के ज्यादा टेलीविजन की बजाय ऑनलाइन हैं।’’ 

टीवीएफ के संस्थापक और मुख्य कार्यकारी अधिकारी अरूनभ कुमार ने बताया, ‘‘एंग्री इंडियन गॉडेसज’’ पर मुझे गर्व है। यह बहुत अच्छी फिल्म है जिसे कई पुरस्कार मिल चुके हैं और मुझे लगता है कि भारतीय दर्शक इसे पसंद करेंगे।’’ अन्तरराष्ट्रीय तौर पर यह फिल्म मई जून 2016 में पूरे यूरोप में रिलीज होगी, जबकि जुलाई 2016 में इसे अमेरिका और कनाडा में रिलीज किया जाएगा। पश्चिम एशिया और दक्षिण अमेरिका में इस 2016 में ही बाद में रिलीज करने की योजना। 