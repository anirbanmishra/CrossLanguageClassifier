फैशन डिजाइन की पढ़ाई कर चुकीं सोनाक्षी सिन्हा ने इस क्षेत्र में कुछ करने से पहले ही हिंदी फिल्मों में कदम रख लिया था। अब वे इसी में रमी हुई हैं। हालांकि डिजाइनिंग को वे आज भी खुद से अलग नहीं कर पाई हैं। इसलिए उनकी भविष्य की योजनाओं में क्लोदिंग ब्रांड लॉन्च करने का इरादा भी है।
इन्होंने अपने क्लोदिंग ब्रांड का नाम भी सोच लिया है। वो होगा "असली सोना’। यही उनके इंस्टाग्राम खाते का नाम भी है। सोनाक्षी ने कहा है कि वे फैशन डिजाइनिंग से कभी अलग हुई ही नहीं थीं और एक्टिंग के पेशे में भी फैशन कहीं न कहीं जुड़ा ही होता है।