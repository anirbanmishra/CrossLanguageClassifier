मुंबई: बॉलीवुड के दबंग स्टार सलमान खान और बार्बी गर्ल कैटरीना कैफ की जोड़ी सिल्वर स्क्रीन पर फिर से जलवा बिखेर सकती है।

सलमान खान और कैटरीना कैफ की जोड़ी को दर्शक बेहद पसंद करते है। सलमान ने कैटरीना के साथ ‘मैंने प्यार क्यूं किया‘, ‘पार्टनर‘, ‘युवराज’ और ‘एक था टाइगर’ जैसी फिल्मों में काम किया है। अब यह जोड़ी फिर से साथ दिखाई दे सकती है। चर्चा है कि सलमान और कैटरीना फिल्ममेकर करण जौहर की फिल्म में नजर आ सकते हैं। इस फिल्म में इन दोनों के अलावा सुशांत सिंह राजपूत भी हैं।

गौरतलब है कि कैटरीना को बॉलीवुड में लाने का श्रेय सलमान को ही जाता है। पिछले कुछ समय से कैटरीना की कोई भी फिल्म बॉक्स ऑफिस पर सफल नहीं हो पाई है। ऐसे में यदि कैटरीना को एक बार फिर से सलमान का साथ मिलता है तो शायद उनका करियर कुछ रफ्तार पकड़ ले।