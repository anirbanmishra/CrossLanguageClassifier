मुंबई. शाहरुख खान के साथ स्क्रीन शेयर करने की सनी लियोनी की हसरत पूरी हो चुकी है। वे उनकी अपकमिंग फिल्म 'रईस' में उनके साथ आइटम नंबर पर थिरकती नजर आएंगी। सनी ने एक बातचीत के दौरान कहा कि पहले वे बहुत कॉन्फिडेंट महसूस कर रही थीं, लेकिन शाहरुख के सामने आते ही वे नर्वस हो गईं। शूटिंग के दौरान वे अपने इमोशन्स पर कंट्रोल नहीं कर सकीं और उन्होंने शाहरुख के सामने अपने आप को अनाड़ी पाया। क्या कहा सनी ने...
सनी कहती हैं ‘शाहरुख बेहद सम्माननीय और प्रोफेशनल इंसान हैं। मुझे नहीं पता था कि जब इस तरह का कोई इंसान सामने हो तो उससे क्या बात करना चाहिए। मैं बेवकूफों की तरह उनके सामने चुप रही। शर्म के कारण मुझसे कुछ बोलते नहीं बना।’ आखिर किसी तरह सनी ने अपनी शूटिंग कंपलीट की।