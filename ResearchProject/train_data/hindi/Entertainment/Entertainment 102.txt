लंदन: पॉप स्टार सेलेना गोमेज का कहना है कि उनकी गायिका मित्र टेलर स्विफ्ट ने उनके करियर में हमेशा उनका साथ दिया है। खबर के मुताबिक 23 वर्षीय गायिका ने स्विफ्ट की सराहना करते हुए कहा कि वह उनके अच्छे और बुरे वक्त में हमेशा उनके साथ रही। 

सेलेना ने कहा, ‘‘ मैं और स्विफ्ट 10 साल से दोस्त हैं। वह मेरे करीबी दोस्तों में से एक हैं जो मेरे अच्छे और बुरे समय में हमेशा मेरे साथ रहे। स्विफ्ट और उनके परिवार ने हमेशा मेरी मदद की है। मेरी निजी जिंदगी और मेेरे करियर के हर कठिन क्षण में उन्होंने मेरा साथ दिया है।’’ 