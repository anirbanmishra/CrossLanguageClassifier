नर्इ दिल्ली: बड़ी आनंदी के नाम से घर-घर में मशहूर हुई बालिका वधू फेम प्रत्यूषा बनर्जी का यह सपना अधूरा रह गया। दरअसल 'बालिका वधू' की आनंदी उर्फ प्रत्यूषा बनर्जी मिस वर्ल्ड बनना चाहती थी। सूत्रों के मुताबिक झारखंड के जमशेदपुर के सोनारी में रहने वाली उनकी एक सहेली नैना दास ने कहा कि प्रत्यूषा बचपन से ही मिस वर्ल्ड का सपना देखा करती थी। उधर, उसकी एक दूसरी सहेली ने नाम न छापने की शर्त पर बताया कि उन दिनों भी वह बेहद खूबसूरत थी और कॉलेज के लड़कों के लिए किसी हीरोइन से कम नहीं थी।

प्रत्यूषा की सुसाइड की खबर पर नहीं हुआ भरोसा  नैना ने कहा कि जब प्रत्यूषा की सुसाइड की खबर मिली तो उन्हें भरोसा नहीं हुआ। उन्होंने बताया कि वे दोनों केरला पब्लिक स्कूल में साथ जाया करती थीं। बचपन में प्रत्यूषा और उसे डांस का बहुत शौक था, दोनों मिलकर डांस किया करती थीं। उन्होंने कहा कि जब भी प्रत्यूषा यहां आती थी, बच्चों को किताबें-कॉपियां और चॉकलेट दिया करती थी। वहीं दूसरी ओर प्रत्यूषा की एक दूसरी सहेली ने बताया कि स्कूल के दिनों में भी प्रत्यूषा का एक क्लासमेट के साथ अफेयर था। वह प्रत्यूषा पर जान छिड़कता था। लेकिन यह कम उम्र में स्कूली प्यार था, जो प्रत्यूषा के कोलकाता जाने के बाद खत्म हो गया। 

पोती की मौत के गम में दादी ने खाना-पीना छोड़ा​ आपको बता दें कि जब प्रत्यूषा के दादी ने उसकी मौत की खबर सुनी तो वह हैरान रह गई। प्रत्यूषा की मौत के बाद उनकी दादी झरना बनर्जी का बुरा हाल है। वह न किसी से बात कर रही हैं, न कुछ खा-पी रही हैं। रिश्तेदारों के अलावा वे किसी बाहरी से मिलना भी नहीं चाहती हैं।

इसलिए नानिहाल से अच्छे नहीं हैं रिलेशन प्रत्यूषा की सहेली नैना ने बताया कि जुगसलाई में प्रत्यूषा का ननिहाल है। उन्होंने कहा कि जब तक प्रत्यूषा का सिलेक्शन 'बालिका वधू' के लिए नहीं हुआ था तब तक प्रत्यूषा के घर और उनकी ननिहाल के लोगों के बीच रिलेशन अच्छे थे। लेकिन उनके नाना-नानी और मामा-मामी को प्रत्यूषा का ग्लैमर वर्ल्ड में जाना अच्छा नहीं लगता था। टीवी सीरियल में काम करने के बाद दोनों परिवार के रिश्तों के बीच दरार आ गई थी। 