मुंबई: बॉलीवुड अभिनेता सलमान खान मामू बन गए है। सलमान खान की बहन अर्पिता ने कुछ दिन पहले बेबी बॉय को जन्म दिया है। इस बात से खान और शर्मा परिवार दोनों बेहद खुश हैं। अर्पिता ने मुंबई स्थित हिंदूजा हेल्थ केयर हॉस्पिटल में बेटे को जन्म दिया। हाल ही में सलमान खान ने भांजे के साथ एक नई तस्वीर फेसबुक पर पोस्ट की है जिसमें वह आहिल की तरफ देखते हुए नज़र आ रहे हैं।

बेटे का नाम आहिल रखा गया है। आपको बता दें कि अर्पिता की पिछले वर्ष ही आयुष से शादी हुई थी। बता दें कि सलमान की छोटी बहन अर्पिता खान और आयुष शर्मा की शादी 18 नवंबर 2014 को हुई थी। अर्पिता की शादी बहुत धूमधाम से हैदराबाद के फलकनुमा पैलेस होटल में की थी और अर्पिता की गोद भराई भी कुछ समय पहले काफी धूमधाम से की गई थी जिसमें बॉलीवुड की तमाम हस्तियां शामिल हुईं थी। बहन के शादी के बाद उसके ससुराल छोड़ने सलमान खान खुद मंडी आए थे। मंडी में आयुष और अर्पिता के घर खुशी का माहौल है और जानकारी मिलते ही रिश्तदारों की ओर से उनके दादा पूर्व केंद्रीय मंत्री पंडित सुखराम व पापा प्रदेश के पंचायतीराज मंत्री अनिल शर्मा को बधाई देने वालों का तांता लग गया है। 