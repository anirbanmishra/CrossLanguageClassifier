मुंबई: बॉलीवुड निर्देशक मेघना गुलजार का कहना है कि फिल्म ‘तलवार’ के लिए उन्हें सबसे अधिक प्रशंसा अपने पिता गुलजार से मिली। मेघना गुलजार को उनकी फिल्म ‘तलवार’ के लिए राष्ट्रीय पुरस्कार से नवाजा है। मेघना ने कहा कि ‘तलवार’ के लिए उन्हें सबसे अधिक प्रशंसा अपने पिता से मिली। मेघना ने कहा, फिल्म ‘तलवार’ देखने के बाद मेरे पिता लगभग 40 मिनट के लिए एक प्रकार से चुप हो गए यह मेरे लिए सबसे बड़ी तारीफ थी। वह सच्चाई की गंभीरता को देखते हुए बोल नहीं पाए।

मेघना गुलजार का कहना है कि उनके पिता गुलजार उनके सबसे बड़े आलोचक नहीं, बल्कि ‘पक्षपाती’ हैं। मेरी मां ईमानदार हैं। सच्चाई हमेशा कड़वी लगती है, लेकिन अरसे बाद वही सही लगती है।

