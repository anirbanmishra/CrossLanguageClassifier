जालंधर: करण मल्होत्रा निर्देशित फिल्म 'ब्रदर्स' सिनेमाघरों में रिलीज़ हो चुकी हैं। फिल्म में अक्षय कुमार,सिद्धार्थ मल्होत्रा और जैकलीन फर्नांडिस मुख्य भूमिका में हैं। यह फिल्म 2011 में आयी हॉलीवुड फिल्म 'वॉरियर' का रीमेक हैं। फिल्म खेल की पृष्ठभूमि पर आधारित हैं।

फिल्म कि कहानी 2 भाई डेविड फर्नांडिस और मोंटी फर्नांडिस कि लाइफ पर आधारित हैं। फिल्म में डेविड कि भूमिका अक्षय और मोंटी कि भूमिका सिद्धार्थ निभा रहे हैं। बचपन में किन्ही कारणों से मांमरिया (शेफाली शाह) का साया उनके सर से उठ जाता है और पिता गैरी फर्नांडिस (जैकी श्रॉफ) को जेल जाना पड़ता है। 

ऑफिशियल रीमेक होने के नाते फिल्म की स्क्रिप्ट अंग्रेजी फिल्म 'वॉरियर' से ही मिलती जुलती है, लेकिन भारतीय रूपांतरण में इमोशन को भर भर के डालने की पूर्ण कोशिश की गई है जो की नाकामयाब है। फिल्म में जज्बातों को भी दिखाने की कोशिश की गई है लेकिन वो जज्बात इतने रुक रुक के आते हैं कि तब तक आप बोर होने लगते हैं। पहला हाफ काफी धीमा है  और फिल्म का इंटरवल के बाद का हिस्सा ज्यादा तेज है। एक्टिंग के मामले में बड़े भाई के किरदार में अक्षय कुमार ने बेहतरीन काम किया है और एक पिता के रोल को जैकी श्रॉफ ने उम्दा निभाया है. जैकी श्रॉफ का एक एक भाव आपको उनकी एक्टिंग का कायल बना देता है. वहीं शेफाली शाह ने मां के रूप में और आशुतोष राणा की भी 'पाशा' के रोल में एक्टिंग काबिल ए तारीफ है। अगर आप अक्षय कुमार, सिद्धार्थ मल्होत्रा या जैकलीन और जैकी श्रॉफ के फैन हैं, तभी यह फिल्म देखें 

