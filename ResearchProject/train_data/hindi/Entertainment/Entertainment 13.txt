मुंबई: अभिनेत्री श्रद्धा कपूर की आने वाली फिल्म ‘बागी’ में एक विद्रोही लड़की की भूमिका निभा सकती है। हालांकि अभिनेत्री ने कहा है कि वह जिन चीजों पर विश्वास करती हैं, केवल उसके लिए ही नियमों को तोड़कर आगे विद्रोही बन सकती हैं।  शब्बीर खान निर्देशित फिल्म में  म फिल्म में अपने बचपन के दोस्त टाइगर श्राफ के साथ पहली बार काम करने वाली 27 वर्षीय अभिनेत्री ने कहा कि वह बगैर किसी कारण के विद्रोही बनने के विचार का समर्थन नहीं करतीं। 

लैक्मे फैशन वीक-2016 के कार्यक्रम मे श्रद्धा ने कहा, ‘‘कुछ मायनों में मैं भी विद्रोही हूं, लेकिन मैंं किसी कारण से विद्रोही बनना चाहूंगी। वह कोई भी कारण हो सकता है, जिस पर मैं भरोसा करती हूं। अनावश्यक रूप से विद्रोही होने को मैं पसंद नहीं करती और न ही इसका समर्थन करती हूंं।’’   

लैक्मे फैशन वीक-2016 में ‘एबीसीडी-2’ की अभिनेत्री ने डिजाइनर मसाबा के परिधानों का प्रदर्शन किया। मसाबा के परिधान संग्रह फ्रांस के फोटोग्राफर मातियेउ वेनाट और जर्मन कलाकार कैट्रिन ब्रेमेरमन के महत्पवूर्ण कार्यो पर आधारित थे।  