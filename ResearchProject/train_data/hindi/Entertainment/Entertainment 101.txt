मुंबई: बॉलीवुड के महानायक अमिताभ बच्चन एक मैग्जीन कवर पर सुंदरियों से घिरे हुए जेम्स बॉन्ड के अवतार में नजर आएंगे। उन्होंने कहा कि उनकी उम्र के लोगों को शायद ही इस तरह का अवसर मिल पाता है। उन्होंने अपने ब्लॉग पर लिखा है, कल सुबह एक मैग्जीन के लिए फोटो शूट हुआ जिसमें वे जेम्स बांड के तौर पर दिखाना चाहते थे। किसी भी स्थिति की तुलना में सुंदरियों से घिरे हुए थोड़ा बेमेल लगता हूं।

उन्होंने लिखा, जो भी बला हो, सामना किया जाए ऐसा नहीं होता कि 74 साल की उम्र में ऐसा अवसर मिले। सोशल मीडिया पर सक्रिय बिग बी ने अपने प्रशंसकों के लिए ब्लॉग लिखने के लिए सुबह चार बजे ही जग जाते हैं। सोशल मीडिया पर अपने प्रशंसकों को वह विस्तारित परिवार कहते हैं। उन्होंने लिखा, बिना ब्लॉग लिखे, टिवटर या फेसबुक पर लिखे अगर मैं यह कहता हूं कि मैं सोने जा रहा हूं तो उन सबको बहुत निराशा होती है। यहां हूं मैं सुबह में करीब चार बजे जगा हुआ।

