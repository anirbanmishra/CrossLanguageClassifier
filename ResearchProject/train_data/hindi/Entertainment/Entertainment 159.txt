मुंबई: वेलकम बैक एक 2007 में आई अक्षय कुमार और कैटरीना स्टारर फिल्म का सीक्वल है।  अनीस बज्मी का फॉर्मूला पिछली फिल्म में काम कर गया था। इस फिल्म में भी हिस्सों में हंसी आती है। खास कर फिल्मों के हवाले से लिए गए सीन और द्विअर्थी संवादों पर दर्शक हंसते हैं।

उदय और मजनू शरीफ होने के बाद अब शादी करना चाह रहे हैं। तभी उन्हें पता चलता है कि उनकी एक बहन भी है, जिसकी शादी करनी है। बहन की शादी के लिए वे योग्य लड़के की तलाश में निकलते हैं। साथ ही खुद एक ही लड़की के दीवाने हो जाते हैं। स्थितियां हास्यास्पद होती हैं। इन स्थितियों में गंदे, फूहड़ और द्विअर्थी संवादों देखने को मिलते है। 

नसीरूद्दीन शाह, परेश रावल, अनिल कपूर और नाना पाटेकर व्यर्थ दृश्यों को भी रोचक बनाने की सफल कोशिश करते हें। श्रुति हासन और जॉन अब्राहम के बीच होड़ सी लगी है कि कौन कितना निराश करता है। दोनों ही भाव और अभिव्यक्ति में कमजोर हैं। 