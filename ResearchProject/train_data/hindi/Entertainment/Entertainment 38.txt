मुंबई: प्रोड्यूसर एकता कपूर ने कहा है कि उन्होंने पूर्व भारतीय क्रिकेटर मोहम्म्द अजहरद्दीन की जीवनी आधारित फिल्म ‘अजहर’ के नायक के लिए इमरान खान का चयन सोच-समझकर किया। इमरान ने ‘अजहर’ में विवादास्पद एवं लोकप्रिय भारतीय क्रिकेटर की भूमिका की है। टोनी डिसूजा निर्देशित फिल्म ‘अजहर’ में भारतीय क्रिकेट इतिहास के बेहतरीन खिलाडिय़ों में शुमार क्रिकेटर के जीवन के उत्थान और पतन की कहानी है।   

एकता ने कल रात यहां ‘अजहर’ का ट्रेलर जारी करने के दौरान पत्रकारों से कहा, "मुझे लगता है कि इमरान शानदार अभिनेता हैं। वह एक अच्छे इंसान हैं। फिल्म में उनकी एक सहृदय लेकिन विवादास्पद क्रिकेटर की भूमिका है, जिसे लोग पसंद करते हैं। मैंने इसीलिए इमरान का चयन किया।"  
 
अपनी नवोन्मेषी विपणन खूबियों के लिए जाने जाने वाली एकता ने इस फिल्म को क्रिकेटरों को भी दिखाने की योजना बनाई है। उन्होंने कहा, "हमारी कुछ शीर्ष क्रिकेट खिलाडिय़ों को यह फिल्म दिखाने की योजना है। यह फिल्म क्रिकेट के उत्सव की कहानी है।" फिल्म में दिखाया गया है कि जब आप कुछ अच्छा करते हैं, तो क्या होता है और एक खेल गलत हो जाने से चीजे किस प्रकार से बदलती हैं। अजहर में प्राची देसाई, नरगिस फाकरी, लारा दत्ता और गौतम गुलाटी ने भी अभिनय किया है। इस फिल्म का 13 मई को रिलीज होना प्रस्तावित है। 