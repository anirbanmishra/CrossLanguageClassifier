नई दिल्ली: अजय देवगन की फिल्म दृश्यम आज सिनमाघरों में रिलीज हो रही है। यह मलाय लंबे समय बाद अजय देवगन का किरदार बेहद साधारण व्यक्ति का है जो मुसीबत में फंसे परिवार को बचाता है।

अब मराठी फिल्म इंडस्ट्री में पहचान बना चुके डायरेक्टर निशिकांत कामत ने 'दृश्यम' को अजय के साथ बनाया है। इससे पहले वह जॉन अब्राहम के साथ फोर्स बना चुके हैं। फिल्म में अजय के अलावा तब्बू और साउथ की सुपरस्टार श्रेया सरन भी हैं। फिल्म की कहानी केबल ऑपरेटर (अजय देवगन) के परिवार के इर्द गिर्द घूमती है। अजय पर पुलिस अधिकारी (तब्बू) के बेटे को गायब करने का आरोप लगता है। अजय कैसे इस हालात से जूझते हैं यही फिल्म में दिखाया गया है।

मलयालम, कन्नड, तेलूगु और तमिल के बाद ‘दृश्यम’ हिंदी में आई है। फिल्म में पर्याप्त थ्रिल और फैमिली वैल्यू की बातें हैं। खासकर मुश्किल और विपरीत स्थितियों में परिवार के सदस्यों की एकजुटता को दर्शाया गया है। स्क्रिप्ट की इस खूबी का श्रेय मूल लेखक जीतू जोसेफ को मिलना चाहिए। इसका हिंदीकरण उपेन्द्र सिध्ये ने किया है। उन्होंने हिंदी दर्शकों की रुचि का ख्याल रखते हुए कुछ तब्दीेलियां की हैं। 