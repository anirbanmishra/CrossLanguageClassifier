मुंबई. हाल ही में वेस्ट इंडीज़ के क्रिकेटर क्रिस गेल ने अमिताभ बच्चन से उनके घर पर मुलाकात की। इस मुलाकात की एक फोटो बिग बी ने अपने सोशल मीडिया अकाउंट पर शेयर की है। इसके साथ उन्होंने लिखा, “Did not know he was a fan, was my politest best, hoping he would repay the compliment on Thursday IndvWI.” क्रिस गेल ने भी किया ट्वीट...
अमिताभ की तरह क्रिस गेल ने भी सोशल मीडिया पर इस मुलाकात का जिक्र किया और लिखा, “What an absolutely legend, amitabhbachchan Thanks for the invite and hospitality at your home.”
गिफ्ट कर चुके हैं बैट...
कुछ दिनों पहले ही क्रिस गेल ने अपने ऑटोग्राफ वाला एक बैट बिग बी को गिफ्ट किया था। इस गिफ्ट को पाकर बिग बी हैरान रह गए थे। बैट के साथ फोटो शेयर करते हुए बिग बी ने टि्वटर पर लिखा था, “मिस्टर क्रिस गेल..क्या सम्मान दिया है। मुझे नहीं पता था कि आप मुझे जानते भी होंगे। हम सभी आपके बहुत बड़े प्रशंसक हैं।”