मुंबई: चर्चित धारावाहिक 'बालिका वधू' से सुर्खियों में आई अभिनेत्री प्रत्यूषा बनर्जी की मौत से टेलीविजन उद्योग जगत के लोग ही नहीं बॉलीवुड भी सदमे में हैं। सुपरस्टार सलमान खान ने जब प्रत्यूषा की मौत की खबर सुनी तो उन्हें विश्वास नहीं हुआ कि बिग बॉस 7 में उनके साथ काम कर चुकी प्रत्यूषा अब दुनिया में नहीं रही। फिल्मी वेबसाइट Bollywood life के मुताबिक सलमान को यकीन ही नहीं हो रहा था कि प्रत्यूषा ने आत्महत्या कर ली है। वेबसाइट के मुताबिक सलमान प्रत्यूषा को काफी पसंद करते थे और प्रत्यूषा भी सलमान का बर्थडे अटैंड करने उनके फॉर्महाउस पर गई थी। सलमान खान के अलावा फिल्म निर्देशक करन जौहर, अरबाज खान, सिमी ग्रवाल और मधुर भंडारकर समेत कई हस्तियों ने प्रत्यूषा की मौत पर शौक जताया है।