लंदन: ‘हैरी पॉटर’ की अभिनेत्री क्लीमेंस पोएसी का कहना है कि वह सोशल मीडिया से नफरत करती हैं। खबर के अनुसार, पोएसी (33) का मानना है कि इंस्टाग्राम और ट्विटर जैसी साइट्स बेहद ‘आत्मकेंद्रित’ हैं और इनका समाज पर एक नकारात्मक प्रभाव पड़ रहा है। पोएसी ने कहा, ‘‘सेल्फीज हमें मार डालती हैं। मैं वाकई इससे जुडऩा नहीं चाहती लेकिन एक नकली अकाउंट खोला गया था, जिसे लोगों ने मेरा अकाउंट मानना शुरू कर दिया था।’’  

उन्होंने कहा, ‘‘मैं सिर्फ किताबों के कवर, फिल्मों के पोस्टर और कई बार संगीत पोस्ट करती हूं। मेरी कोशिश रहती है कि मैं इसका इस्तेमाल अपना अंतहीन प्रचार करने में न करूं। मुझे लगता है कि यह हमारा दिमाग बदलकर रख देगा और वह बदलाव अच्छे के लिए नहीं होगा। यह वैसी ही आत्मकेंद्रित चीज है, जब लोग हमें बुलाते थे कि आआे हमारी छुट्टियों की एलबम देख लो। तब हम सोचते थे कि शाम बिताने का यह सबसे उबाउ तरीका है।’’