अप्रैल के पहले हफ्ते से 'तुम बिन-2’ की शूटिंग शुरू होगी। फिल्म पूरी तरह से स्कॉटलैंड के ग्लासगो और एडिनबरो जैसे शहरों में फिल्माई जाएगी।
लेखक-निर्देशक अनुभव सिन्हा और टी-सीरीज के भूषण कुमार इस फिल्म के निर्माण के लिए 15 साल बाद साथ लौट रहे हैं। मूल फिल्म 2001 में प्रदर्शित हुई थी।
अनुभव ने इसी म्यूजिकल से बतौर निर्देशक डेब्यूकिया था। सीक्वल में जाने-पहचाने चेहरे दो हैं। एक हैं नेहा शर्मा जो यंगिस्तान, यमला पगला दीवाना-2 जैसी कई हिंदी फिल्में कर चुकी हैं।
दूसरे हैं आदित्य सील 2002 में मनीषा कोइराला स्टारर विवादित फिल्म एक छोटी सी लव स्टोरी में दिखे थे।
उनके अलावा टीवी एक्टर आशिम गुलाटी फिल्म डेब्यू करेंगे। फिल्म का संगीत अंकित तिवारी तैयार करेंगे। गीत मनोज मुंतशीर लिख रहे हैं। फिल्म को इस साल के अंत तक नवंबर में रिलीज किया जाना है।