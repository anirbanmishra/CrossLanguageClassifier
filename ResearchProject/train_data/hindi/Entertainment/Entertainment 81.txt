मुंबई: बॉलीवुड अभिनेता सलमान खान की बहन अर्पिता ने कल बेबी बॉय को जन्म दिया है। सूत्रों के अनुसार अर्पिता ने मुंबई स्थित हिंदूजा हेल्थ केयर हॉस्पिटल में बेटे को जन्म दिया। बेटे का नाम आहिल रखा गया है। 

आपको बता दें इस समय सलमान की भांजे को चूमते हुए की तस्वीर वायरल हो रही हैं। अर्पिता के पति आयुष शर्मा ने यह तस्वीर अपने इंस्टाग्राम अकाउंट से शेयर किया है।

बता दें कि सलमान की छोटी बहन अर्पिता खान और आयुष शर्मा की शादी 18 नवंबर 2014 को हुई थी। अर्पिता की शादी बहुत धूमधाम से हैदराबाद के फलकनुमा पैलेस होटल में की थी और अर्पिता की गोद भराई भी कुछ समय पहले काफी धूमधाम से की गई थी जिसमें बॉलीवुड की तमाम हस्तियां शामिल हुईं थी।

