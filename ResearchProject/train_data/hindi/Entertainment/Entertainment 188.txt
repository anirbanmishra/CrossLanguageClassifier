करीना कपूर, दिलजीत दोसांझ और शाहिद कपूर के अलावा इस आगामी फिल्म आलिया भट्‌ट प्रमुख भूमिका में हैं। खास बात ये है कि इसमें उनका लुक अविश्वसनीय होगा। वे एक बिहारी मजदूर का रोल करने जा रही हैं जो पंजाब में आकर काम कर रही है। सोचने वाली बात ये है कि गोरे और एलीट लुक वाली आलिया भला बिहारी मजदूर कैसे लग पाएंगी?
तो इसका जवाब ये है कि फिल्म में उनका रंग कुछ शेड डार्क कर दिया जाएगा। उनके बालों को भी भूरा किया जाएगा। वे फिल्म में भोजपुरी बोलती हुई नजर आएंगी। उनके पात्र को बाद में गरीबी और निराशा के कारण नशे की लत लग जाती है।
कहा गया है कि जब अमृतसर और तरन तारन में शूटिंग चल रही थी तो आलिया का लुक इतना अलग था कि सेट पर लोग उन्हें उनकी बॉडी डबल समझ रहे थे।