मुंबई: बॉलीवुड मशहूर निर्माता संजय लीला भंसाली की हाल ही में अपनी शानदार फिल्म ‘‘बाजीराव मस्तानी’’ के लिए राष्ट्रीय पुरस्कार पाने पर उनका कहना है कि उनकी फिल्में कुछ हटकर हो।  भंसाली ने कहा, ‘‘मुझे लगता है कि मैं प्रेम कहानियों पर अच्छी फिल्में बनाता हूं। मेरी फिल्में प्रेम कहानियों पर आधारित होती है। लेकिन मैं नहीं जानता कि अगली बार मुझे कौन सा विषय मिल जाएगा और मैं किस तरह की फिल्म बनाउंगा। मैं एक अप्रत्याशित जगह रहना चाहता हूं, मैं हर समय एक कम्फर्ट जोन में नहीं रहना चाहता हूं।’’ 

 उन्होंने कहा, ‘‘कभी-कभी जब आप कम्फर्ट जोन के बाहर रहते हैं तब आप सबसे अच्छा करते हैं। मैं कुछ एेसा करना चाहता हूं जिसकी आशा लोगों को मुझसे नहीं होगी। यह मुझे और भी अधिक सतर्क कर देगा और मैं अपना ध्यान और अधिक केंद्रित कर पाउंगा।’’  

 जब उनसे यह पूछा गया कि क्या वह अपनी प्रोड्क्शन की फिल्म ‘‘राउडी राठौड़’’ जैसी एक्शन पर आधारित फिल्म बनाने की कोशिश कर रहे हैं? तब इसके जवाब में उन्होंने कहा, ‘‘नहीं ‘‘राउडी राठौर’’ की तरह फिल्म नहीं’’ मुझे गर्व है और मैं खुश हूं कि मैंने वह फिल्म बनाई लेकिन वह उस तरह की फिल्म नहीं है जिसे मैं बनाना चाहता हूं।’’ 