बेंगलुरु. साउथ के एक्टर और कांग्रेस नेता चिरंजीवी की छोटी बेटी श्रीजा 28 मार्च को अपने चाइल्डहुड फ्रेंड और एनआरआई बिजनेसमैन कल्याण के साथ शादी के बंधन में बंध गईं। ये श्रीजा की दूसरी शादी है। श्रीजा की शादी बेंगलुरु में उनके पिता के फार्महाउस पर हुई। इस शादी में चिरंजीवी के करीबी दोस्त और फैमिली मेंबर्स मौजूद रहे। उनके बेटे रामचरण तेजा भी पत्नी के साथ शादी में शामिल हुए। 19 साल की उम्र में की थी पहली शादी...

श्रीजा ने 19 साल की उम्र में अपने ब्वॉयफ्रेंड शिरीष भारद्वाज से पहली शादी (2007) की थी, दोनों की एक बेटी भी है। 2011 में श्रीजा कानूनी तौर पर शिरीष से अलग हो गई थीं, उन्होंने अपने ससुराल वालों के खिलाफ दहेज मांगने और सताने का आरोप लगाया था। इसके बाद से ही श्रीजा अपने माता-पिता के साथ रह रही हैं।

