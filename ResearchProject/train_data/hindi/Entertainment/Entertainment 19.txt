मुंबई: हिट एंड रन मामले में सुप्रीम कोर्ट ने सलमान खान को राहत पर एक नई मुसीबत दे दी है। असल में परमानंद कटारा नाम के वकील ने सुप्रीम कोर्ट में याचिका दाखिल की है। याचिका में कहा गया कि बॉम्बे हाई कोर्ट ने कानून के बिना ही सलमान खान की अपील सुनी और जमानत दे दी है।

वकील ने याचिका में कहा कि सीआरपीसी की धारा 374 के तहत निचली अदालत के सात साल से कम की सजा पर हाईकोर्ट में अपील नहीं रिवीजन होता है। उनका कहना है कि सात साल से ज्यादा सजा होने पर ही अपील होती है। लिहाजा हाईकोर्ट का आदेश रद्द कर दोबारा मामले की सुनवाई की जानी चाहिए। सुप्रीम कोर्ट ने इस अपील को सुनने के बाद कहा कि अगले हफ्ते इस केस की सुनवाई होगी।

बता दें कि मई 2015 में निचली अदालत ने सलमान खान को इस मामले में दोषी करार देते हुए पांच साल की सजा सुनाई थी। इससे पहले 2002 में मुंबई में हुए हिट एंड रन मामले  में सलमान खान को बीते साल 10 दिसंबर को बॉम्बे हाईकोर्ट के जस्टिस ए.आर. जोशी ने सबूतों के अभाव पर बरी कर दिया था। 