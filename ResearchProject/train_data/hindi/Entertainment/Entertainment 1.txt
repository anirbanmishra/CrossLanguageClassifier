मुंबई: बॉलीवुड के जाने माने निर्देशक कबीर खान अभिनेता सलमान खान के साथ काम करने में सहज महसूस करते हैं। कबीर ने सलमान को लेकर ‘एक था टाइगर’ और ‘बजरंगी भाईजान’ जैसी सुपरहिट फिल्में बनाई हैं। 

उन्होंने कहा कि मैं सलमान के साथ सहजता से काम करता हूं। उनके साथ दो बड़ी हिट के बाद, मैं निश्चित रूप से उनके साथ फिल्म बनाने जा रहा हूं। बॉलीवुड में चर्चा है कि कबीर अभिनेता ऋतिक के साथ एक फिल्म बनाने जा रहे हैं। इस बारे में पूछे जाने पर उन्होंने कहा कि हम ऋतिक से अन्य फिल्म के लिए बातचीत कर रहे हैं, जैसे ही मेरी पटकथा पूरी होगी हम इस पर काम करेंगे। 