मुंबई: बॉलीवुड अभिनेत्री भूमि पेडनेकर का कहना है कि वह करीना कपूर की बहुत बड़ी प्रशंसक हैंं। आप को बता दें कि भूमि पेडनेकर ने बॉलीवुड में अपने करियर की शुरूआत पिछले वर्ष प्रदर्शित फिल्म ‘दम लगा के हइशा’ से की थी। भूमि इन दिनों फिल्म ‘मनमर्जिया’ में काम कर रही है ।

भूमि पेडनेकर ने कहा मुझे लगता है कि करीना काफी सुंदर हैं। मैं उनकी बहुत बड़ी प्रशंसक हूं। उन्होंने कहा, मैं अपने शौक के मुताबिक कपड़े पहनती हूं। किसी दिन यदि मैं आलसपन महसूस करती हूं, तो मैं जींस और टी-शर्ट पहन लेती हूं और अन्य दिनों में मैं ग्लैमर लुक रखती हूं। मैं फैशन के लिए सहजता का त्याग कर सकती हूं।