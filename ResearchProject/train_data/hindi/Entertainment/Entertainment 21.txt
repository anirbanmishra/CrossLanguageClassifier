मुंबई: बॉलीवुड अभिनेत्री से फिल्म निर्माता बनने वाली दिव्या खोसला कुमार ने कहा है कि वह एक निर्देशक हैं और यह जरूरी है कि वह अच्छा दिखे क्योंकि युवा लोग उनका अनुशरण करते हैं। ‘यारियां’ की 34 वर्षीय निर्देशक ने कहा कि नयी पीढ़ी उन्हें उनसे प्रेरणा लेती है।  

उन्होंने कहा, ‘‘फैशन बहुत महत्वपूर्ण है। किसी को भी अच्छा दिखना चाहिए। जब से मैंने युवाओं को पसंद आने वाली फिल्मों का निर्देशन शुरू किया है, तब से युवा मेरा अनुशरण करने लगे हैं और मुझसे प्रेरणा ग्रहण करते हैं, इसलिए मेरे लिए ठीक तरीके से अच्छे कपड़े पहनना बहुत जरूरी है। मैं खराब कपड़े नहीं पहन सकती।’’  

दिव्या ने यहां चल रहे लैक्मे फैशन वीक-2016 के कार्यक्रम से इतर पीटीआई-भाषा से कहा, ‘‘आम तौर पर धारणा है कि निर्देशक फैशन के बारे में बहुत सामान्य होते हैं, लेकिन एक महिला होने के नाते मुझे रस्मी और व्यवस्थित कपड़े पहनना बहुत आवश्यक है। मैं दो तीन घंटे के लिए पार्लर में जाकर नहीं बैठती। लेकिन मैं यह तय करती हूं कि मैं अच्छी दिखूं।’’ 