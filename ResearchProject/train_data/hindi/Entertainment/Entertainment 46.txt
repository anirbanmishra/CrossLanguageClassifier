मुंबई: 'कॉमेडी नाइट्स विद कपिल' के होस्ट रह चुके और मशहूर कॉमेडियन कपिल शर्मा का आज अपना जन्मदिन मना रहें हैं। 2 अप्रैल 1981 को पंजाब के शहर अमृसतर में एक मध्यम वर्गीय परिवार में पैदा हुए कपिल आज पूरी दुनिया में अपनी कॉमेडी का सिक्का जमा रहे हैं।

कपिल का शो 'कॉमेडी नाइट्स विद कपिल' छोटे पर्दे के सबसे फेमस शोज में से एक है। शो को होस्ट कर चुके  कपिल आज की तारीख में वे सबसे महंगे टीवी होस्ट्स में शुमार हो चुके हैं। कपिल के लिए एक छोटे से थिएटर आर्टिस्ट से इतने महंगे होस्ट बनने तक सफ़र आसान नहीं रहा है। जब वे थिएटर करते थे, तब उन्हें कई तरह की कठिनाइयों का सामना करना पड़ा है। 

कपिल 'द ग्रेट इंडियन लाफ्टर चैलेंज 3' के विजेता रह चुके हैं। कॉमेडी के दौरान कपिल का 'शमशेर सिंह' का किदार काफी प्रसिद्ध रहा है। अनीस बज्मी की फिल्म 'इट्स माय लाइफ' में एक छोटे से रोल को कपिल ने निभाया था। यशराज फिल्म्स की 'बैंक चोर' में कपिल को लिया गया था, लेकिन किन्ही कारणों से उन्हें फिल्म से बाहर किया गया। इन दिनों कॉमेडी शो के साथ-साथ अब्बास मस्तान की फिल्म 'किस किस को प्यार करूं' में कपिल रोमांस करते हुए नजर आएंगे।

कॉमेडियन कपिल शर्मा का नया शो 'द कपिल शर्मा शो' जल्द ही सोनी चैनल पर शुरू होने जा रहा है। कपिल के शो का पहला एपिसोड शाहरुख खान के साथ शूट किया गया है जो 23 अप्रैल को टेलीकास्ट किया जाएगा। इस शो में हनी सिंह भी ऐज़ गेस्ट नज़र आएंगे। इस शो में गुत्थी उर्फ सुनील ग्रोवर का फर्स्ट लुक भी रिलीज़ हो चूका है। कपिल शर्मा के नए शो की शुरुआत 23 अप्रैल से सोनी चैनल पर होगी अौर यह शनिवार और रविवार को रात 9 बजे से आएगा।

