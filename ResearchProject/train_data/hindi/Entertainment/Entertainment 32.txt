मुंबई: बॉलीवुड स्टार्स की नई फिलम 'उड़ता पंजाब' में करीना कपूर, दिलजीत दोसांझ और शाहिद कपूर शामिल हैं। इन  स्टार्स के अलावा इस फिल्म आलिया भट्‌ट प्रमुख भूमिका निभा रही हैं। खास बात ये है कि इसमें आलिया की लुक पहले से बिल्कुल अलग दिखेगी।

आलिया इस फिल्म में एक बिहारी मजदूर का रोल करने जा रही हैं जो पंजाब में आकर काम कर रही है। सोचने वाली बात ये है कि गोरे और एलीट लुक वाली आलिया बिहारी मजदूर कैसे लग पाएंगी?

आप को बता दें कि फिल्म में उनका रंग कुछ शेड डार्क कर दिया जाएगा। उनके बालों को भी भूरा किया जाएगा। आलिया इस फिल्म में भोजपुरी बोलती हुई नजर आएंगी। आलिया को इस फिल्म के रोल मे गरीबी और निराशा के कारण नशे की लत लग जाती है।

सूत्रो को अनुसार जब अमृतसर और तरन तारन में शूटिंग चल रही थी तो आलिया का लुक इतना अलग था कि सेट पर लोग उन्हें उनकी बॉडी डबल समझ रहे थे।