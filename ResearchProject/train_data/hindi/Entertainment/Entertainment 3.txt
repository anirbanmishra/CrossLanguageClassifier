मुंबई: बॉलीवुड में दिव्या भारती को एक ऐसी अभिनेत्री के तौर पर याद किया जाता है जिन्होंने अपनी रूमानी अदाओं से दर्शको के बीच खास पहचान बनाई। 25 फरवरी 1974 को मुंबई में जन्मी दिव्या भारती ने अपने करियर की शुरूआत वर्ष 1990 में प्रदर्शित तेलगु फिल्म 'बोबली राजा' से की।

बॉलीवुड में दिव्या भारती ने अपने कैरियर की शुरूआत वर्ष 1992 में प्रदर्शित राजीव राय की फिल्म विश्वात्मा से की। वहीं उन्होंनें बालीवुड में करियर की शुरूआत वर्ष 1992 में  प्रदर्शित राजीव राय की फिल्म 'विश्वात्मा' से की। इस फिल्म में दिव्या पर फिल्माया यह गाना..सात समुंदर पार मैं तेरे पीछे पीछे आ गयी..दर्शको के बीच आज भी लोकप्रिय है।

1992 में हीं दिव्या भारती की शोला और शबनम, दिल का क्या कसूर, दीवाना, बलवान, दिल आश्ना है जैसी कई फिल्में प्रदर्शित हुई। दीवाना के लिए दिव्या भारती को फिल्म फेयर की ओर से डेब्यू अभिनेत्री का पुरस्कार दिया गया1 वर्ष 1992 से वर्ष 1993 के बीच दिव्या भारती ने बालीवुड की 14 फिल्मों में काम किया जो आज भी न्यू कमर अभिनेत्री के लिए एक रिकार्ड है। 

वर्ष 1992 में दिव्या भारती ने जाने-माने फिल्मकार साजिद नाडियाडवाला के साथ शादी कर ली लेकिन शादी के महज एक वर्ष के बाद 05 अप्रैल 1993 को दिव्या भारती की बिल्डिंग से गिरकर मौत हो गयी। आपको बता दें कि गोविंदा ने साजिद-दिव्या की चुपके से शादी करा दी थी। साजिद की पत्नी वर्धा खान उनकी दूसरी पत्नी हैं। उनकी पहली पत्नी अभिनेत्री दिव्या भारती की एक दुर्घटना में मौत हो गई थी। मौत के बाद दिव्या भारती की रंग और शतंरज प्रदर्शित हुई। रंग टिकट खिड़की पर सुपरहिट साबित हुई लेकिन आज भी उनकी दुर्घटना का कारण पता नहीं चल सका है। 