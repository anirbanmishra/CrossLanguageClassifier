निर्देशक : आर. बाल्की

कलाकार : अर्जुन कपूर, करीना कपूर खान, रजित कपूर, स्वरूप संपत  

मुंबई: आम तौर पर अलग तरह के विषयों को मुख्यधारा की फिल्मों में पिरोने वाले लेखक-निर्देशक आर. बाल्की की चौथी फिल्म ‘की एंड का’ एक रोमांटिक कॉमेडी फिल्म है। इस फिल्म में बहुत कुछ खास नहीं है लेकिन यह इतनी भी साधारण नहीं है। बाल्की की आखिरी फिल्म ‘शमिताभ’ एक बड़ा सदमा थी। इससे पहले आई ‘चीनी कम’ और ‘पा’ जैसी फिल्मों की इबारत कहीं उम्दा थीं और उनकी ‘की एंड का’ में भी वैसा ही झोल दिखता है जो उसे ‘शमिताभ’ की राह पर ले जाता है।  