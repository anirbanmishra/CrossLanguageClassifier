स्टोरी : साजिद 1 और फरहाद

निर्माता : गौरी खान

संगीत : प्रीतम चक्रवर्ती

स्टारकास्ट : शाहरुख खान, काजोल, वरुण धवन, कृति सनोन, वरुण शर्मा, जॉनी लीवर, बोमन ईरानी, चेतना पांडे, विनोद खन्ना, कबीर बेदी, संजय मिश्रा, मुकेश तिवारी, मुरली शर्मा, पंकज त्रिपाठी, नवाब शाह और शावर अली

फिल्मी दुनिया में भूली-बिसरी यादों का भी एक भावनात्मक पहलू होता है और कई बार वह इतनी हावी हो जाती हैं कि लोगों की उम्मीदों को कई गुना बढ़ा देती हैं। ‘दिलवाले’ में एेसा क्या है कि जिसने इसे बॉलीवुड की सबसे ज्यादा इंतजार की जाने वाली फिल्मों में से एक बना दिया। वह है शाहरूख खान और काजोल की चिर-परिचत फिल्मी जोड़ी का पांच साल बाद पर्दे पर वापसी करना जिसकी वजह से लोग इस फिल्म के लिए बेसब्र बने हुए थे।

लेकिन यह उम्मीदों पर खरी नहीं उतरती। शाहरूख-काजोल इससे पहले वर्ष 2010 में ‘माय नेम इज खान’ में एक साथ नजर आए थे लेकिन ‘दिलवाले’ उन दोनों की प्रेम में दिखाने के लिए कहीं से भी सही प्रतीत नहीं होती। निर्देशक रोहित शेट्टी की ‘दिलवाले’ एक सामान्य फिल्म है, जिसे शाहरूख-काजोल भी नहीं उठा पाते। फिल्म की कहानी और फिल्म के कलाकारों के बीच कोई सामंजस्य नहीं है।  वरूण धवन और कृति सेनन फिल्म में युवा प्रेमी जोड़े के तौर पर हैं लेकिन दोनों बड़े सितारों की जोड़ी के साथ उनका कोई तालमेल नहीं बन पाता। 

फिल्म के दूसरे भाग में शाहरूख-काजोल की मुलाकात उनकी पहली मुलाकात के लगभग 15 साल बाद होती है और इन दोनों चरित्रों के बीच दो धु्रवों की दूरी दिखाई देती है। एेसे में एक फिल्म के तौर पर ‘दिलवाले’ बिखरना शुरू कर देती है। खान ने इसमें एक कार का रूप बदलने वाले मॉडिफायर ‘राज’ की भूमिका अदा की है जिसके साथ उसका छोटा भाई ‘वीर’ धवन रहता है। लेकिन जब धवन को प्यार होता है तो घटनाक्रम बदलने लगता है और खान को अपने बीते दौर की बातें याद आती हैं। इस तरह फिल्म की कहानी में धारा की कमी है जिससे वह लगातार बिखरती जाती है।  

फिल्म में जॉनी लीवर, संजय मिश्रा, वरूण शर्मा और बोमन ईरानी के कॉमिक किरदार हैं जो बीच-बीच में हंसी का फुव्वारा छोड़ते हैं और फिल्म को बांधे रखने की कोशिश करते हैं। फिल्म में अगर कोई अपने दम पर खड़ा है तो वह हैं काजोल जो एक गैंग्स्टर की बेटी बनी हैं और अपने किरदार को उन्होंने बखूबी निभाया है। फिल्म की शूटिंग बुल्गारिया और गोवा की खूबसूरत लोकेशन पर हुई हैं और यह फिल्म पूरी तरह से शाहरूख-काजोल के प्रशंसकों के लिए है लेकिन इसमें उनकी पिछली फिल्मों जैसी कोई रोचकता दिखाई नही देती है। 