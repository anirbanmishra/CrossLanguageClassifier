इस शुक्रवार सिनेमाघरों में निर्देशक प्रभु देवा द्वारा निर्देशित फिल्म :सिंह इस ब्लिंग" रिलीज़ हुई है। फिल्म में अक्षय कुमार, लारा दत्ता, के के मेनन और एमी जैक्सन हैं। फिल्म की कहानी के मुताबिक रफ्तार सिंह (अक्षय कुमार) पंजाब के एक गांव में अपनी मां (रति अग्निहोत्री) के साथ रहता है। अपनी ही धुन में मस्त रहने वाले रफ्तार को न तो कमाने की कोई चिंता है और न ही वह अपनी जिम्मेदारी समझना चाहता है। एक दिन उसके पिता (योगराज सिंह) उसे गोवा में अपने एक दोस्त के पास काम करने भेजते हैं। यहां रफ्तार की मुलाकात सारा (एमी जैक्सन) से होती है, जो एक माफिया डॉन की बेटी है।इसके बाद कहानी में असली ट्विस्ट आता है । फिल्म का पहला पार्ट काफी मजेदार है। वहीं दूसरा पार्ट थोड़ा डल है।फिल्म का म्यूजिक अच्छा है और मस्ती से भरपूर हैं। पर वहीं फिल्म की स्क्रिप्ट और डायरेक्शन में कुछ खास देखने को नहीं मिला ।  इस फिल्म को  एक बार देखा जा सकता है। पंजाब केसरी इस फिल्म को 2 स्टार्स दिए है।