नई दिल्ली: मशहूर टीवी एक्ट्रैस प्रत्यूषा बनर्जी की खुदकुशी के मामले में कई खुलासे हो रहे है। ताजा खुलासे के मुताबिक, प्रत्यूषा के घर की सोसायटी और उसके साथ लगे मॉल के सुरक्षा अधिकारी संदीप ने पुलिस को बताया कि एक महीने पहले प्रत्यूषा की एक लड़की के साथ काफी देर तक लड़ाई हुई थी। तब प्रत्यूषा ने पुलिस को भी बुलाया था। संदीप का कहना है कि वह लड़की राहुल की दूसरी गर्लफ्रेंड हो सकती है। उन्होंने कहा कि प्रत्यूषा और राहुल की लड़ाई के बारे में सीधे तो पता नहीं है, लेकिन वे दोनों एक साथ खुश नहीं थे। फिलहाल, पुलिस प्रत्यूषा के ब्वॉयफ्रेंड राहुल राज सिंह को गिरफ्तार कर उनसे पूछताछ कर रही है। पुलिस ने प्रत्यूषा के घर से दो मोबाइल फोन जब्त किए हैं।  गौरतलब है कि टीवी शो ‘बालिका वधू’ में आनंदी के किरदार से फेमस हुई प्रत्यूषा ने अंधेरी वेस्ट इलाके में अपने घर में ही गत शुक्रवार को फांसी लगाकर आत्महत्या कर ली। खबरें आ रही है कि प्रत्यूषा के उनके ब्वॉयफ्रेंड राहुल से संबंध कुछ ठीक नहीं चल रहे थे। पुलिस ने अज्ञात जगह ले जाकर राहुल से पूछताछ की थी, जिसके बाद उन्हें छोड़ दिया गया। 

