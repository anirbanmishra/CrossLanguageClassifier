रणबीर कपूर और अभिषेक बच्चन उन फिल्म स्टार्स में से हैं जो ज्यादातर रविवार की सुबह मुंबई में बांद्रा स्थित एक स्कूल ग्राउंड में फुटबॉल खेलते नजर आते हैं। अब ज्ञात हुआ है कि दोनों 15 मई को दिल्ली में एक फुटबॉल मैच करवाने जा रहे हैं, जिसमें बॉलीवुड एक्टर्स और सांसदों की टीम एक दूसरे से भिड़ेगी।
इस फ्रेंडली मैच से जमा किया गया पैसा "स्वच्छ भारत अभियान’ और "स्किल इंडिया प्रोजेक्ट’ को दिया जाएगा। जवाहरलाल नेहरू स्टेडियम में होने वाले इस मैच में मंत्रियों की टीम में अनुराग ठाकुर, राजीव प्रताव रूडी और प्रसून बैनर्जी के नाम शामिल हैं।