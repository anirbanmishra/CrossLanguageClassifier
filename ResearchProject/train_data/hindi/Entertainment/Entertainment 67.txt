मुंबई: मशहूर धारवाहिक‘बालिका वधू’से पहचान बनाने वाली टीवी अभिनेत्री प्रत्युषा बनर्जी ने आज यहां कथित तौर पर आत्महत्या कर ली। मुंबई पुलिस के प्रवक्ता धनंजय कुलकर्णी ने इस घटना की पुष्टि करते हुए कहा कि 24 वर्षीय प्रत्युषा ने सुबह कांदीवली में अपने घर में पंखे से फंदा लगा ली। उन्हें कोकिलाबेन अंबानी अस्पताल ले जाया गया लेकिन वहां उनकी मौत हो गई। कुलकर्णी ने बताया कि अस्पताल ने टीवी अभिनेत्री की मौत की रिपोर्ट भेज दी है और वे उसके आत्महत्या के कारणों की पड़ताल कर रहे हैं। 
 
झारखंड के जमशेदपुर में जन्मीं प्रत्युषा ने 2010 से 2013 के बीच टेलीविजन धारावाहिक‘बालिका वधू’में आनंदी के किरदार से घर-घर में अपनी पहचान बनाई। उसने बाद में रियल्टी शो झलक दिखला जा-5 और बिग बॉस 7 में भी काम किया और सावधान इंडिया के कुछ एपिसोड भी होस्ट किए। रिपोर्टो के अनुसार प्रत्युषा पिछले एक सप्ताह से ज्यादा समय से डिप्रेशन में थी और उनके अपने प्रेमी राहुल राज सिंंह से अच्छे संबंध नहीं चल रहे थे। 
 
जब इस बारे में अस्पताल के स्टाफ से पूछा गया तो उन्होनें कुछ भी बताने से इंकार कर दिया। हालांकि जब सीरियल में उनके सहयोगी कलाकर सिद्धार्थ शुक्ला से पूछा गया तो उन्होनें कहा कि वह इस खबर खुद सदमें में हैं यह खबर बेहद दुखद है। 