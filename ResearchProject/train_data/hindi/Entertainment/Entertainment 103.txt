लॉस एंजलिस: गायिका मारिया केरी ने बेल्जियम के ब्रसेल्स में हुए आतंकवादी हमले के बाद सुरक्षा संबंधी कारणों की वजह से शहर में अपने आगामी कार्यक्रम को रद्द कर दिया है। ब्रसेल्स में मंगलवार को किए गए आतंकवादी हमले में 31 लोगों की मौत हो गई थी और 300 लोग घायल हो गए थे।  

पॉप गायिका ने शुक्रवार को ट्विटर पर एक पोस्ट में लिखा कि वह सुरक्षा संबंधी कारणों से रविवार को फॉरेस्ट नेशनल में अपनी प्रस्तुति नहीं देंगी। केरी ने लिखा, ‘‘मैं ब्रसेल्स में अपने प्रशंसकों से बहुत प्यार करती हूं और इस समय मेरे प्रशंसकों, मेरे बैंड, क्रू और हर किसी की सुरक्षा के मद्देनजर मुझे मेरा कार्यक्रम रद्द करने की सलाह दी गयी है।’’