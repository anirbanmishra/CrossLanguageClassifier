मुंबई: बॉलीवुड अभिनेत्री सोनम कपूर की फिल्म 'नीरजा' ने ओवरसीज मिलाकर बॉक्स ऑफिस पर 100 करोड़ रुपए की कमाई कर ली है। एयरहोस्टेस नीरजा भनोत के जीवन पर बनी फिल्म नीरजा 19 फरवरी को प्रदर्शित हुई। 

राम माधवानी के निर्देशन में बनी फिल्म नीरजा में सोनम कपूर ने नीरजा की भूमिका निभायी है जिन्होंने 1986 में कराची से अगवा पैन एएम की उड़ान संख्या 73 में सवार यात्रियों की जान बचाने के दौरान अपनी जान दे दी थी। 

नीरजा भनोत को मरणोपरांत अशोक चक्र दिया गया था। नीरजा भारतीय बाजार में 75 करोड़ रुपए से अधिक की कमाई कर चुकी है जबकि ओवरसीज में फिल्म ने 25 करोड़ रुपए से अधिक की कमाई की है। इस तरह यह फिल्म ओवरसीज मिलाकर 100 करोड़ रुपए से अधिक की कमाई कर चुकी है। 