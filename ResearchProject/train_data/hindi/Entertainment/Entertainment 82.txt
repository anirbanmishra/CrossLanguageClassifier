मुंबई: अभिनेत्री नेहा धूपिया का कहना है कि वह अब किसी खेल शख्सियत पर आधारित फिल्म में काम करना चाहती हैं। बालीवुड में अपने एक दशक से अधिक लंबे करियर मेंं नेहा ने कॉमेडी से लेकर रोमांटिक तक कई फिल्में की हैं। फिटनेस को लेकर हमेशा उत्साहित रहने वाली अभिनेत्री का मानना है कि एक खिलाड़ी की सच्ची कहानी को बड़े पर्दे पर बयान करना बेहद अच्छा अनुभव होगा। 

 नेहा ने कहा, ‘‘मैं किसी खेल शख्सियत पर आधारित फिल्म करना चाहूंगी। मुझे खेलों मेें काफी रूचि है और एक खिलाड़ी की सच्ची कहानी का हिस्सा बनना बेहद अच्छा अनुभव होगा और मैं एेसा करने के लिए तैयार हूं।’’   नेहा की आने वाली फिल्म ‘संता बंता प्रोइवेट लिमिटिड’ है। इसमें बोमन इरानी, वीर दास, जॉनी लीवर जैसी हस्तियां भी हैं। ‘संता बंता प्राइवेट लिमिटिड’ का निर्देशन आकाशदीप सबीर ने किया है। फिल्म 22 अप्रेल को बड़े पर्दे पर रिलीज होगी।