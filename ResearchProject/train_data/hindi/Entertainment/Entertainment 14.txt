मुंबई: बॉलीवुड मशहुर ड्रैस डिजाइनर रोहित बल ने करीना कपूर खान के साथ लैक्मे फैशन वीक 2016 के फिनाले को शानदार बना दिया। फैशन उद्योग में इस साल अपनी सिल्वर जुबली मना रहे बल 2012 के बाद फैशन वीक के लिए फिनाले डिजाइनर के रूप में नजर आए थे। दिल्ली के डिजाइनर के लिए यह पहली बार था जब उन्होंने करीना के साथ काम किया है जो लैक्मे का चेहरा हैं। फिल्म ‘की एंड का’ की अभिनेत्री जब रैंप पर चलीं तो वह रॉयल ब्लू और सुनहरे रंग की कसीदाकारी वाले लहंगा-चोली से सजी थीं ।  

करीना ने कहा कि वह सुनहरे रंग की कसीदाकारी को पसंद करती हैं। यह कुछ खास है। वह अपने परिवार के लिए यह अगले 50 साल तक करती रहेंगी। उन्होंने कहा, ‘‘मैं रोहित के कपड़ों को पसंद करती हूं। उनके कपड़े उनके व्यक्तित्व को दिखाते हैं। वह उन्हें दिल से तैयार करते हैं ।’’ 

करीना ने कहा, ‘‘यह मेरा शानदार अनुभव रहा। यह पहली बार है जब लैक्मे ने सेंट जेवियर्स कॉलेज जैसी जगह पर इस स्तर का फैशन शो किया है।’’  उन्होंने कहा, ‘‘पूर्णिमा और पूरी टीम ने इस बार कुछ अलग से करने की कोशिश की है।’’