मुंबई: अजय देवगन 47 साल के हो गए हैं। 2 अप्रैल, 1969 को जन्मे अजय ने बॉलीवुड की डस्की ब्यूटी काजोल से शादी की थी। 24 फरवरी, 1999 को दोनों ने सात फेरे लिए थे। लेकिन इनका मिलना आसान नहीं था। एक वक्त ऐसा भी था जब ये दोनों किसी और के साथ रिलेशनशिप में थे। अजय से एडवाइज लेती थीं काजोल...
एक इंटरव्यू में काजोल ने बताया था कि अजय के साथ पहला शॉर्ट (फिल्म हलचल) देते हुए ही उन्हें यह रियलाइज हो गया था कि यह आदमी उनकी जिंदगी में बेहद अहम रोल प्ले करेगा। हालांकि, उस वक्त काजोल और अजय दोनों ही किसी और के साथ रिलेशनशिप में थे। दोनों दोस्तों की तरह साथ वक्त बिताते थे। उस दौरान काजोल अजय से अपने रिलेशनशिप और लव-लाइफ को लेकर एडवाइज लिया करती थीं और 'बाबा जी' की तरह अजय उन्हें टिप्स देते थे।
कैसे करीब आए काजोल-अजय
दोनों की पहली मुलाकात 'हलचल' की शूटिंग पर हुई थी। पहले दोस्त बने। जब काजोल, अजय से पहली बार मिली थी तो यह देखा कि उन्हें एक किनारे अकेले बैठना पसंद है। ज्यादा बातें भी नहीं करते थे। तब काजोल को लगता था कि ऐसा भला कैसे हो सकता है कि कोई बात नहीं करे। मगर धीरे-धीरे वह काजोल से बात करने लगे और उनकी दोस्ती हो गई। इस फिल्म के बाद दोनों ने एक साथ कई फिल्में कीं जो हिट रहीं जैसे 'इश्क', 'प्यार तो होना ही था', 'दिल क्या करे', 'राजू चाचा' और 'यू मी और हम'। समय के साथ अजय और काजोल का प्यार परवान चढ़ता गया और आखिरकार 1999 में दोनों ने शादी कर ली। शादी देवगन हाउस में परंपरागत महाराष्ट्रियन स्टाइल में हुई थी। पिछले 17 सालों से जोड़ी रिलेशनशिप में हैं। दोनों बेटी न्यासा और बेटे युग के पैरेंट्स हैं।