इस शुक्रवार सिनेमाघरों निर्देशक संजय गुप्ता द्वारा निर्देशित फिल्म "जज़्बा" रिलीज़ हुई  है। फिल्म में ऐश्वर्या रॉय बच्चन, इरफ़ान खान,शबाना आज़मी,जैकी श्रॉफ मुख्य में नज़र आ रहे हैं। इस फिल्म के जरिए ऐश्वर्या इंडस्ट्री में पाँच साल के बाद फिर से कमबैक कर रही है। दरअसल, संजय गुप्ता का जॉनर ही एक्शन पर आधारित फ़िल्में हैं । फिल्म "जज़्बा" में भावनात्मकता के साथ साथ क्राइम एंगल भी दिखाया गया है । फिल्म में ऐश्वर्या एक माँ और तेज़ तरार वकील अनुराधा वर्मा का किरदार निभा रही है । जिसकी बेटी का अपहरण हो जाता है । ऐसे में  उनका साथ देते हैं उनके पुलिस अधिकारी दोस्त इरफ़ान खान । पूरी फिल्म इसी संबंध में है। जिसमे ज़बरदस्त कोर्ट ड्रामा भी दिखाया गया है । ऐश्वर्या की अपने किरदार को लेकर की गयी मेहनत परदे पर साफ़ नज़र आती है । लेकिन पांच साल के गैप  कहीं कहीं खलती है । वहीं फिल्म को देखने की ख़ास वजह इरफ़ान की लाजवाब अदाकारी है । फिल्म को देखने के लिए कुछ खास दर्शक सिनेमाघरों में नज़र नहीं आए । पंजाब केसरी की तरफ से इस फिल्म को 2  स्टार्स दिए गए हैं ।