मुंबई: 'बालिका वधू' की आनंदी उर्फ प्रत्युषा बनर्जी ने शुक्रवार काे अपने मुंबई स्थित घर में अात्महत्या कर ली थी। 24 साल की प्रत्युषा बनर्जी का अंतिम संस्कार ओशिवारा में शनिवार शाम हुआ था। प्रत्युषा को दुल्हन की तरह तैयार किया था, जिस में प्रत्युषा को गहनों से सजाया था। प्रत्युषा के परिवार वालों के साथ उनके करीबी दोस्त इस मौके पर मौजूद थे।

इस दौरान अंतिम संस्कार में शामिल होने पहुंची मौनी रॉय गहरे सदमे में चली गईं। मौनी बेहोशी की हालत में थी जहां से उनके दोस्त गोद में उठाकर उन्हें लेकर गए। मशहूर टीवी अभिनेत्री मौनी रॉय की सभी तस्वीरें सोशल मीडिया पर वायरल हो रही हैं। आप को बता दें कि प्रत्युषा की खास दोस्त काम्या पंजाबी , राखी सावंत, टीवी एक्टर जय भानुशाली, माही विज, शिल्पा अग्निहोत्रा, अपूर्व अग्निहोत्रा समेत टी.वी जगत के सभी दिग्गज सितारे मौजूद थे।

इस दौरान प्रत्युषा की खास दोस्त काम्या पंजाबी ने मीडिया को बताया कि, "प्रत्युषा का करियर काफी अच्छा चल रहा था। उसे पैसों की कोई कमी नहीं थी। न ही वह डिप्रेशन का शिकार थी। हाल ही में उसने एक रिएलिटी शो किया था और उसके पास कई ऑफर थे।"

सुनने में आया है कि प्रत्यूषा बनर्जी 2 महीने की गर्भवती थी। बालिका वधू सीरियल की बड़ी आनंदी रही प्रत्यूषा बनर्जी के खुदकुशी केस में डाक्टर के सूत्रों के हवाले से बड़ी खबर आ रही है। सूत्रों के मुताबिक इसकी पुष्टि के लिए डाक्टर ने प्रत्यूषा बनर्जी के यूटेरस के नमूने को मुंबई के जे.जे. अस्पताल में जांच के लिए भेजा है।

हाल ही में प्रत्यूषा बनर्जी के ब्वॉयफ्रेंड राहुल राज सिंह को आज पुलिस की पूछताछ के दौरान सांस लेने में दिक्कत होने के बाद अस्पताल में भर्ती कराया गया। प्रत्यूषा की कथित खुदकुशी के मामले में पुलिस उससे दूसरे दिन पूछताछ कर रही थी। पुलिस ने सबूत की तलाश में प्रत्यूषा के घर की तलाशी भी ली। राहुल को छाती में दर्द और कम रक्तचाप की शिकायत के बाद कांदिवली के साई अस्पताल ले जाया गया है। 

उधर राहुल के पिता हर्षवर्धन ने पुलिस को दिए बयान में कहा कि प्रत्यूषा ने मां-बाप के लिए 50 लाख रुपए का कर्ज लिया था जिस कारण वह परेशान रहती थी। कर्ज के कारण प्रत्यूषा अपने माता-पिता पर केस भी करने वाली थी। रविवार को प्रत्यूषा के ब्वायफ्रैंड राहुल राज सिंह को सीने में दर्द की शिकायत के बाद अस्पताल में भर्ती करवाया गया है। हर्षवर्धन सिंह ने कहा कि उसके पास अपना कोई अकाऊंट नहीं था। उसके माता-पिता ही उसका सारा पैसा लेते थे।  

पुलिस को प्रत्यूषा के घर की तलाशी में दो मोबाइल फोन मिले हैं। पुलिस ने आत्महत्या के कारणों में आर्थिक विवाद की बात को खारिज कर दिया है। पुलिस के अनुसार अभी तक हुई जांच में राहुल द्वारा खुदकुशी के लिए उकसाने के बाबत कुछ नहीं मिला है।  प्रत्यूषा के माता-पिता ने अपने बयान में राहुल पर कोई आरोप नहीं लगाया। उनका कहना है कि प्रत्यूषा और राहुल कई बार लड़ते थे लेकिन जल्द ही सुलह हो जाती थी। हालांकि प्रत्यूषा के कई दोस्त उसकी निजी जिंदगी में तनाव की बात करते हैं।

