मुंबई. सुशांत सिंह राजपूत और अंकिता लोखंडे का 6 साल पुराना रिश्ता टूट गया है। रिपोर्ट्स की मानें तो सुशांत ने वह जगह छोड़ दी है, जहां वे अंकिता के साथ लिव-इन रिलेशनशिप में रह रहे थे। अब उन्हें नए घर की तलाश है। वैसे, साल की पहली तिमाही सुशांत-अंकिता ही नहीं कई दूसरे बॉलीवुड सेलेब्स के टूटे रिश्ते की खबर भी लाई। जानते हैं इस साल कौन-कौन से कपल हो गए सेपरेट...
रणबीर कपूर और कैटरीना कैफ
सबसे ज्यादा सुर्खियां बटोरीं रणबीर और कैटरीना के ब्रेकअप ने, जिसकी खबर जनवरी में आई। उन्होंने करीब सात साल तक एक-दूसरे को डेट किया। करीब 6 महीने तक लिव-इन रिलेशनशिप में रहे और अब वे एक-दूसरे को देखना भी पसंद नहीं कर रहे हैं। इस वजह से अनुराग बसु की फिल्म 'जग्गा जासूस' के शेड्यूल में भी देरी हुई, जिसके लीड कैरेक्टर रणबीर और कैटरीना ही प्ले कर रहे हैं।