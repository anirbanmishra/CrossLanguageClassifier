लॉस एंजलिस: जैक स्नीडर निर्देशित सुपरहीरो फिल्म ‘बैटमैन वर्सिज सुपरमैन : डान ऑफ जस्टिस’ ने बॉक्स ऑफिस पर कमाई के नए रिकॉर्ड बना रही है। आपने बॉक्स ऑफिस पर हर रोज नए नए रिकॉर्ड्स को बनते और टूटते देखा होगा लेकिन इस वीकेंड बॉक्स ऑफिस पर जो हुआ वो आज पहले बहुत कम हुआ है। शुक्रवार को रिलीज हुई फिल्म ने पहले 3 दिनों में ही 1000 करोड़ या 2000 करोड़ नहीं बल्कि 2500 करोड़ से भी अधिक की कमाई की। 

फिल्म ने ईस्टर वीकेंड पर 17 करोड़ डॉलर कमाए। इसे अमेरिकी बॉक्स ऑफिस पर पहला स्थान दिया गया है। यह फिल्म 25 मार्च को रिलीज हुई। इसमें अभिनेता हेनरी कैविल व बेन अफ्लेक मुख्य भूमिका में हैं। यह अमेरिका की फिल्म निर्माता कंपनी वार्नर ब्रदर्स की अब तक की उन सुपरहीरो फिल्मों में से सबसे बड़ी बताई गई है, जिसने सप्ताहांत में इतनी ज्यादा कमाई की हो। 

‘बैटमैन वर्सिज सुपरमैन : डान ऑफ जस्टिस’ के जरिए दर्शक बैटमैन (बेन अफ्लेक) और सुपरमैन (हेनरी कैविल) की लड़ाई को देखने के इच्छुक थे। इसने कमाई के मामले में पिछले साल ईस्टर पर रिलीज हुई फिल्म ‘फ्यूरियस 7’ को पछाड़ दिया है। ‘फ्यूरियस 7’ ने टिकट बिक्री के जरिए 14.72 करोड़ डॉलर कमाए थे। 