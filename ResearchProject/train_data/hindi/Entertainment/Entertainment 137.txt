जालंधर: इस शुक्रवार सिनेमाघरों में निर्देशक राम माधवानी की  'नीरजा' रिलीज़ हुई है।  यह बॉयोपिक अशोक चक्र प्राप्त फ्लाइट अटेंडेंट नीरजा भनोट की लाइफ पर बेस्ड है ।फिल्म में नीरजा के किरदार में सोनम कपूर नज़र आ रही है। वहीं शबाना आज़मी सोनम की मां के किरदार में और योगिंदर टिक्कु सोनम के पिता के किरदार में नज़र आ रहे हैं । 

इस फिल्म के  ज़रिए म्यूजिक कंपोजर शेखर रवजियानी भी डेब्यू एंट्री कर रहे हैं । साल 1986 में एक विमान अपहरण की घटना में नीरजा भनोट ने अपनी जान पर खेलकर यात्रियों की जान बचाई थी। 'नीरजा भनोट' की जिंदगी और उनके साहसिक कारनामे को डायरेक्टर राम माधवानी ने फिल्म 'नीरजा' में दिखाने का प्रयास किया है । फिल्म का  स्क्रीनप्ले और निर्देशन बेहतरीन है। फिल्म में शबाना आजमी ने मां का किरदार और योगिंदर ने पिता  का किरदार बखूबी निभाया है ।  

वहीं सोनम ने टाइटल रोल निभाने में कोई कसर नहीं छोड़ी है । पहली बार एक्टिंग करते हुए म्यूजिक डायरेक्टर शेखर रवजियानी ने भी बॉयफ्रेंड के रूप में अच्छा काम किया है । फिल्म में आतंकवादियों की भूमिका निभा रहे किरदारों का अभिनय भी कमाल का है । हार्ट-फेल्ट बायोपिक इस फिल्म को एक बार तो देखना बनता ही है । कुल मिलकर फिल्म  'नीरजा' को 3.5 स्टार्स दिए जाते है।