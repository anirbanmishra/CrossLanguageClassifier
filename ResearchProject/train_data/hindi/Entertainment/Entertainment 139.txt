जालंधर: इस शुक्रवार सिनेमाघरों में निर्देशक अभिषेक कपूर की  'फितूर' रिलीज हुई है। अभिषेक कपूर इससे पहले 'काय पोछे' का निर्देशन कर चुके हैं । फिल्म 'फितूर' चार्ल्स डिकेंस के उपन्यास 'ग्रेट एक्सपेक्टेशन' पर बेस्ड है। 

फिल्म में आदित्य रॉय कपूर और कैटरीना कैफ मुख्य किरदारों में नज़र आ रहे है। पहली बार दोनों एक साथ सिल्वर स्क्रीन शेयर कर रहे हैं । वहीं इस फिल्म में तब्बू ज़बरदस्त लुक और किरदार में नजर आ रही है। फिल्म का ज्यादातर निर्देशन कश्मीर में हुआ है । फिल्म की  कहानी का फर्स्ट हाफ़ जिज्ञासा को बढ़ाने के साथ कई सवाल भी खड़े करता है। फिल्म की कहानी थोड़ी स्लो लगती है जिस वजह से दर्शक बीच में कुछ जगह सुस्त हो सकते है। वैसे तो सभी ने अपने किरदारों को बखूबी निभाने की कोशिश की है लेकिन वहीं बेगम हजरत के किरदार में तब्बू वाकई अन्य सितारों पर भारी पड़ती हैं। पूरी फिल्म देखकर यही लगता है कि अभिषेक को कहानी पर थोड़ा और काम करना चाहिए था । कुल मिलकर इस फिल्म को 2 स्टार्स दिए गए है।