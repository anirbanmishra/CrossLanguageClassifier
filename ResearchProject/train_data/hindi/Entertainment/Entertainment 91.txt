लॉस एंजलिस: हॉलीवुड की जानी-मानी मॉडल कैटलिन जेनर वुमन गोल्फ टूर्नामेंट में हिस्सा लेंगी। रिएलटी टीवी स्टार कैटलिन जेनर वुमन प्रो-एएम गोल्फ एएनए की प्रेरक प्रतियोगिता खेलने को पूरी तरह तैयार हैं।

सूत्रों के अनुसार 66 वर्षीय रिएलटी टीवी स्टार वुमन प्रो-एएम गोल्फ एएनए की प्रेरक प्रतियोगिता में हिस्सा लेंगी। पिछले साल लिंग पुननिर्धारण सर्जरी कराने से पूर्व वह ब्रुस जेनर के नाम से पहचानी जाती थी। जेनर के प्रवक्ता ने बताया कि वह कैलिफोर्निया के रैनचो मिराज के मिशन हिल्स कंट्री क्लब में आयोजित होने वाले खेल समारोह में हिस्सा लेंने वाली हैं। खबरों के अनुसार, ‘‘कैटलिन ने प्रण किया है कि वह समारोह में हिस्सा लेंगी और महिलाओं का प्रतिनिधित्व करेंगी।’’ 

आेलंपिक में गोल्ड मेडल विजेता और ‘आई एम कैट’ की स्टार इस गोल्फ प्रतियोगिता का इस्तेमाल महिलाओं का प्रतिनिधित्व करने के लिए करेंगी। उनका मानना है कि गोल्फ में महिलाओं के साथ पुरूषों के समान व्यवहार होना चाहिए।

