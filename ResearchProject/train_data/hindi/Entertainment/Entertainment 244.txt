अभी तक अपने करियर में जॉन अब्राहम ने कोई बायोपिक नहीं की है। लेकिन हो सकता है अब करेंगे। उनकी दिलचस्पी पेशेवर बॉडीबिल्डर प्रेमचंद डेगरा के जीवन में है। कथित तौर पर हाल ही में एक विमान में वे प्रेमचंद के बेटे हर्निल से मिले।
दोनों ने फिटनेस पर बातें की और हर्निल ने जॉन को अपने पिता की कहानी सुनाई। वे इस पर एक स्क्रिप्ट भी लिख रहे हैं। इसके बाद जॉन ने कहा कि पूरी हो जाने पर वे स्क्रिप्ट उन्हें दें।