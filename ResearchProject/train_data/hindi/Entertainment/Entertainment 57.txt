मुंबई: 'बालिका वधू' की आनंदी उर्फ प्रत्युषा बनर्जी ने शुक्रवार काे अपने मुंबई स्थित घर में अात्महत्या कर ली। प्रत्युषा की माैत ने सभी काे चाैंका दिया है। 24 वर्षीय प्रत्युषा ने अपने गोरेगांव स्थित घर में फांसी लगा ली है। गंभीर हालत में उन्हें कोकिलाबेन अंबानी अस्पताल ले जाया गया जहां डॉक्टरों ने उन्हें मृत घोषित कर दिया। 

सूत्रों के अनुसार उनकी उनकी बॉडी पर चोट के निशान मिले हैं। प्रत्युषा का व्हाट्सएप स्टेट्स भी उनके डिप्रेशन को दर्शाता है। उनका व्हाट्सएप पर आखिरी स्टेट्स था, मरके भी मुंह ना मोडऩा’। आपको बता दें कि प्रत्युषा 6 महीनों से सोशल मीडिया पर इन-एक्टिव थी। उनका लास्ट पोस्ट फेसबुक पर 1 जनवरी, 2015 का है। ट्विटर पर उनका 14 नवंबर, 2015 से कोई पोस्ट नहीं है। इंस्टाग्राम पर उन्होंने 6 महीने पहले फोटो शेयर की थी। 

टीवी अभिनेत्री की गुत्थी सॉल्व होने की बजाय और उलझती जा रही है। गौरतलब है कि झारखंड के जमशेदपुर में जन्मीं प्रत्युषा ने 2010 से 2013 के बीच टेलीविजन धारावाहिक ‘बालिका वधू’ में आनंदी के किरदार से घर-घर में अपनी पहचान बनाई। उसने बाद में रियल्टी शो झलक दिखला जा-5 और बिग बॉस 7 में भी काम किया और सावधान इंडिया के कुछ एपिसोड भी होस्ट किए। खबरों के अनुसार प्रत्युषा पिछले एक सप्ताह से ज्यादा समय से डिप्रेशन में थी और उनके अपने प्रेमी राहुल राज सिंंह से अच्छे संबंध नहीं चल रहे थे।