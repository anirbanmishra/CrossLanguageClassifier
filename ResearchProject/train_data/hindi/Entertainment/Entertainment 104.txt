लॉस एंजलिस: गायक पीटर आंद्रे इस बात को लेकर बहुत खुश हैं कि उनकी पूर्व पत्नी केटी प्राइस अपने परिवार के साथ उनके संगीत कार्यक्रम में आई।   खबर के अनुसार, ब्राइटन में प्राइस को संगीत कार्यक्रम में अपने पूर्व पति पीटर की प्रस्तुति समाप्त होने के बाद उनसे गले मिलते हुए देखा गया और इतना ही नहीं उन्होंने यह कार्यक्रम अपने पूर्व पति की पत्नी एमिली मक्डोना के साथ देखा और इन सब चीजों को देखकर हर कोई आश्चर्यचकित था। 

पीटर ने कहा, ‘‘यह प्रगति को दिखाता है और मैं बहुत खुश हूं कि वह और केरन (केटी के पति) भी साथ आए थे और पूरा परिवार वहां पर मौजूद था। बच्चों के लिए यह बहुत ही अच्छी बात रही।’’ 2009 में एक दूसरे से अलग होने के बाद, दो वर्ष पहले केटी ने कहा था कि वह ‘‘मिस्टीरियस गर्ल’’ के गायक से फिर कभी बात नहीं करेंगी।  