मुंबई: मशहूर टीवी अभिनेता शक्ति अरोड़ा से ‘झलक दिखला जा’ के नौंवे सीजन का हिस्सा बनने के संंबंध में बात की जा रही है। ‘मेरी आशिकी तुम से ही’ में रणवीर का किरदार निभाने वाले अभिनेता ने कहा कि अभी रिएलटी शो के अनुबंध पर हस्ताक्षर होना बाकी है।   
 
शक्ति ने कहा, ‘‘ अभी फिलहाल मेरी शो निर्माताओं के साथ बातचीत चल रही है। मैंने अभी इस संबंध में किसी अनुबंध पर हस्ताक्षर नहीं किए हैं। शो जुलाई में शुरू होगा और अभी उसमें समय है।’’  उन्होंने कहा ,अभी मैं डांस आधारित शो करना पसंद करूंगा। मैं अच्छा डांसर नहीं हूं इसलिए भी मेरी रूचि यह शो करने में है।  शक्ति इन दिनों सोनी पर प्रसारित होने वाले धारावाहिक ‘मन मैं है विश्वास’ के दूसरे सीजन में बतौर प्रस्तुतकर्ता दिख रहे हैं। ‘पवित्र रिश्ता’ से टीवी की दुनिया में कदम रखने वाले शक्ति ‘ज्ञान गुरू’ और ‘साइंस विद ब्रेन कैफे’ जैसे शो की मेजबानी भी कर चुके हैं।