मुंबई: बॉलीवुड में बिकनी पहनना अब आम सी बात हो गई है। प्रिंयका चोपड़ा, सोनम कपूर, अनुष्का शर्मा, सनी लियोन, दीपिका पादुकोण जैसी हीरोइनों को बेस्ट बिकनी गर्ल कहा जाता है। लेकिन क्या आप जानते हैं बिकनी पहनना बॉलीवुड में 60 और  70 के दशक से चल रहा है। उस दौरान जब-जब हीरोइनों ने पर्दे पर बिकनी पहनी थी, तब-तब बवाल मचा था। 

हिंदी फिल्मों में अभिनय कर नूतन ने यह साबित कर दिया वह काफी बोल्ड हैं। साल 1958 में रिलीज फिल्म 'दिल्ली का ठग' में पहली बार स्विमिंग सूट पहनकर नूतन ने उस समय के दर्शकों को चौंका दिया था। फिल्म 'बारिश' में नूतन काफी बोल्ड दृश्य देने से भी नहीं झिझकी। इसके बाद इस प्रथा को मुनमुन सेन, हेलेन, डिंपल कपाड़िया, नूतन, शर्मिला टैगोर, जीनत आमन, परवीन बार्बी, सरिका, मुमताज, नीतू सिंह जैसी अभिनेत्रियों ने आगे बढ़ाया। 