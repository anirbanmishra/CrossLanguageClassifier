इस शुक्रवार सिनेमाघरों में निखिल आडवाणी निर्देशित फिल्म "हीरो" रिलीज़ हुई है। यह फ़िल्म सलमान खान के प्रोडक्शन हाउस की दूसरी फिल्म है, पहली फिल्म बजरंगी भाईजान थी। इस फिल्म के ज़रिए सलमान खान ने आदित्य पंचोली के बेटे सूरज पंचोली और सुनील शेट्टी की बेटी अथिया शेट्टी को फिल्म इंडस्ट्री में अदाकारी दिखाने का मौका दिया है। फिल्म 1983 में आई सुभाष घई की फिल्म "हीरो" की रीमेक है। 

फिल्म का हीरो सूरज एक पुलिस अधिकारी की बेटी राधा (अथिया) को किडनैप कर लेता है जिस दौरान दोनों को एक दूसरे से प्यार हो जाता है और फिर दोनों को ढेर सारी मुसीबतों का सामना करना पड़ता है। दोनों की केमिस्ट्री ऑनस्क्रीन बोहत क्यूट लगी है लेकिन पहली फिल्म के मुकाबले इस फिल्म की कहानी और निर्देशन में न तो कुछ नया देखने को मिलेगा और ना ही कुछ अलग। जहां पहली फिल्म म्यूज़िकल ब्लॉकबस्टर थी वहीं इस फिल्म में सलमान द्वारा गाए गए गीत के अलावा कोई और गीत पसंद ही नहीं किया गया है। पंजाब केसरी की तरफ से इस फिल्म को कुल मिलकर 2.5 स्टार्स दिए गए हैं ।