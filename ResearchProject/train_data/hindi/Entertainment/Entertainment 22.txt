नई दिल्ली: फिल्म निर्माता शोएब इलियासी को धमकी मिलने के बाद उन्होंने अपनी फिल्म का गीत जारी करने से एक दिन पहले पुलिस से समारोह के सुरक्षा की मांग की।  श्री इल्यासी ने कनॉट प्लेस थाने में दायर दो पन्नों की शिकायत में कहा कि एक दक्षिणपंथी संगठन ने समारोह में खलल डालने की धमकी दी है। 

उन्होंने कहा कि एक व्यक्ति ने खुद को हिन्दू सेना का प्रमुख बताते हुए उन्हें फोन पर धमकी दी है। फोन करने वाले व्यक्ति ने फिल्म का नाम ‘घर वापसी’ एवं प्रसिद्ध पाकिस्तानी गायक गुलाम अली की उपस्थिति पर आपत्ति जताते हुए समारोह का आयोजन नहीं करने के लिए कहा।  

श्री इलियासी ने कहा, "उसने मुझे समारोह नहीं करने की धमकी दी है। हमें डर है कि कट्टर संगठन हमारे कार्यक्रम में खलल डाल सकता है। इसलिए हम पुलिस से आग्रह करते हैं कि वे कार्यक्रम को सुरक्षा प्रदान करे।"