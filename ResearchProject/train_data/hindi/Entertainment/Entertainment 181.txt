मशहूर निर्माता निर्देशक इम्तियाज अली अपनी टीम को काफी सोच समझकर चुनते हैं और यही कारण है कि उनकी फिल्में एक अलग मकाम हासिल करती हैं. और अब मौक़ा आ गया है की इम्तियाज के अंतर्गत काम करने वाले लोग भी आगे बढ़ें.
इम्तियाज के अंडर में असिस्टेंट डायरेक्टर के रूप में उनकी फिल्मों में काम करने वाली सुनैना भटनागर अब जल्द ही एक डायरेक्टर के तौर पर कदम रखने वाली हैं. इस फिल्म का नाम 'डीयर माया' है.
सुनैना के डायरेक्शन में यह एक स्माल बजट फिल्म है जो शिमला में शूट की जायेगी. फिल्म की कहानी 3 महिलाओं के इर्द गिर्द घूमती है. इन में 2 युवा लड़कियां और एक व्यस्क महिला हैं. इसमें मनीषा कोइराला लीड रोल में हैं.