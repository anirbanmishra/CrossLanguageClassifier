मुंबई: अभिनेत्री लीजा हैडेन ने अक्षय कुमार को हंसाने में मास्टर बताया है। सुपर स्टार अक्षय कुमार के साथ लीजा दूसरी बार काम करने जा रही हैे। लिजा ने कहा, ‘‘मैं जिनसे भी अभी तक मिली हूं उनमें अक्षय सबसे दिलचस्प इंसान हैं। जब वह हास्य भूमिकाएं करते हैं, तो बहुत एनर्जेटिक रहते है। आप यह अंदाजा नहीं लगा सकते कि अगले पल वह क्या कहेंगे या क्या करेंगे।’’  

 लीजा ने कहा, ‘‘वह बहुत मददगार हैं। उनमें बहुत अच्छा हास्यबोध है। वह हंसने-हंसाने के उस्ताद हैं। वह हास्य के सभी भावों को समझते हैं। आप उनके साथ काम करके बहुत कुुछ सीख सकते हैं।’’   विकास बहल की फिल्म ‘क्वीन’ में लीजा ने पेरिस की रहने वाली विजय लक्ष्मी का किरदार निभाया है। वह एक एकल मां बनी हैं। इस फिल्म के किरदार से बॉलीवुड में उनका कैरियर शुरू हो गया था।