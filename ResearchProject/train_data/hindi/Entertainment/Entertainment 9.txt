मुंबई: बॉलीवुड की जानी-मानी अभिनेत्री लारा दत्ता का कहना है कि वह इकलौती अभिनेत्री है जिन्हें ऑनस्क्रीन इमरान हाशमी ने किस नहीं किया। लारा दत्ता इन दिनों फिल्म 'अजहर' में इमरान हाशमी के साथ काम कर रही है। भारतीय क्रिकेटर मोहम्मद अजहरुद्दीन पर बनी फिल्म ‘अजहर’ में इमरान अजहरुद्दीन की भूमिका निभा रहे हैं। 

इस फिल्म में मोहम्मद अजहरुद्दीन के कैरियर के शुरुआती दौर से लेकर, क्रिकेट की दुनिया के चेहता चेहरा बनने और फिर फिक्सिंग के विवाद में उलझने की झलकियां मजेदार तरीके से दिखाई जाएंगी। फिल्म में  मोहम्मद अजहरुद्दीन की पहली पत्नी नौरीन के किरदार में प्राची देसाई नजर आएंगी। दूसरी पत्नी संगीता बिजलानी का नरगिस फाखरी निभाएंगी। फिल्म में लारा दत्ता भी अहम किरदार निभाती नजर आयेगी । लारा ने कहा कि इमरान के साथ मैंने पहली बार काम किया है और मुझे लगता है कि मैं इकलौती ऐसी अभिनेत्री हूं जिसके साथ इमरान ने काम किया लेकिन किस करने का अवसर नहीं मिला।