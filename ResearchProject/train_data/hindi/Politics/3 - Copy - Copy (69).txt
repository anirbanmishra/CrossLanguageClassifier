गाजियाबाद। उत्तराखंड में कांग्रेस के हालातों को देखते हुए समाजवादी पार्टी ने विधानसभा चुनाव में सीख ली है। इस बार पार्टी ने विधानसभा चुनाव में अल्पसंख्यक वोटरों से लेकर जाट और दलित वोटरों को देखते हुए अपनी पहली लिस्ट को बड़े ही संभलकर जारी किया है। विधानसभा के लिए जारी की गई इस लिस्ट में तीन दावेदारों को दोबारा से दोहराया गया है। इनमें दो प्रत्याशी ऐसे हैं जिनका चुनाव होने से कुछ दिन पहले ही टिकट काट दिया गया था। मन मसोस कर ये दावेदार संगठन में शांत बैठ गए थे। सपा को उम्मीद थी कि चुनाव आने पर कहीं ये दूसरी पार्टी के साथ न मिल जाएंगे।
यह भी पढ़ें- अखिलेश को बड़ा झटका देंगे सपा के दिग्गज नेता!
गाजियाबाद में हमेशा गद्दी के लिए तरसी है सपा
समाजवार्दी पार्टी को लंबे समय से गाजियाबाद में गद्दी का सुख प्राप्त नहीं हुआ है। फिर चाहे चुनाव मेयर, लोकसभा, विधानसभा का रहा हो पार्टी के एक दावेदार को भी सफलता नहीं मिली है। आलाकमान कई बार मंच से कार्यकर्ताओं के बीच में शिकायत भी कर चुका है। वहीं रामगोपाल यादव भरी मंच से अपील कर चुके हैं कि गुटबाजी की वजह से सपा को गाजियाबाद में कोई सफलता हाथ नहीं लगी है।
पिछली बार इनके कटे थे टिकट
2012 के विधासभा चुनाव में समाजवार्दी पार्टी ने जोर-शोर से पांचों विधानसभा सीट पर अपने दावेदारों को मैदान में उतारा था। इस चुनाव में पहले गाजियाबाद की सीट से सागर शर्मा, मुरादनगर की सीट से दिशांत त्यागी, मोदीनगर से रामआसरे शर्मा के टिकट घोषित किए गए थे, लेकिन चुनाव से कुछ दिन पहले ही लोगों में मजबूत पकड़ होने के बावजूद दिशांत त्यागी और सागर शर्मा के टिकट को काट दिए गए थे। रामआसरे शर्मा को चुनाव में हार का सामना करना पड़ा था।
यह भी पढ़ें- सपा के सामने यहां भाजपा है बेबस
पहली लिस्ट में इनके नाम पर लगी मुहर
विधानसभा चुनाव को लेकर सपा की तरफ से जारी की गई पहली लिस्ट में सपा ने लोनी से ईश्वर मावी, साहिबाबाद से राशिद मलिक, गाजियाबाद से सागर शर्मा, मुरादनगर से दिशांत त्यागी और मोदीनगर से रामआसरे शर्मा के नाम पर मुहर लगाई है। रामआसरे शर्मा, दिशांत त्यागी और सागर शर्मा को दोबारा से चुनाव में जिम्मेदारी दी गई है।
सपा को सता रहा है कार्यकर्ताओं के बागी होने का डर
सपा से पूर्व महानगर अध्यक्ष राशिद मलिक को भी इस बार साहिबाबाद से विधानसभा चुनाव लड़ने के लिए टिकट दिया गया है। राशिद मलिक की अल्पसंख्यक समाज में काफी पकड़ है। हिंडनपार इलाके में उनके कार्यकर्ता की काफी तादाद भी है। पार्टी आलाकमान से खुद सीएम अखिलेश राशिद मलिक के काम से खुश थे। फिर भी उन्हे पद छोड़ना पडा था। इस बार के चुनाव में उन्हें डर था कि कहीं कार्यकर्ता बागी न हो जाएं, इसलिए पुरानों को खुश करने के लिए भी टिकट जारी किए गए।