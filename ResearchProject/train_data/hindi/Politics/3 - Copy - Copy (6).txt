रामपुर। उत्तर प्रदेश की सपा सरकार के कैबिनेट मंत्री आजम खान ने ‘भारत माता की जय’ संबंधी योग गुरु रामदेव की टिप्पणी को ‘दुर्भाग्यपूण’ करार देते हुए उनके माफी की मांग की।
एक विवादित बयान में रामदेव ने कहा था कि वह देश के कानून और संविधान का सम्मान करते हैं, नहीं तो ‘भारत माता की जय’ बोलने से इंकार करने के लिए लाखों लोगों का सिर काट देते।
रामदेव को वैद्य बुलाते हुए खान ने कहा कि उनको अपने काम तक सीमित रहना चाहिए। आजम खान ने दिल्ली के रामलीला मैदान में लाठीचार्ज के बाद स्वामी रामदेव के भागे जाने पर भी तंज कसा। खान ने कहा कि दिल्ली के रामलीला मैदान से महिलाओं के वस्त्र  पहनकर भागने वाला व्यक्ति असहमति की आवाज उठाने वालों के सिर कलम करने की बात कैसे कर सकता है।’ खान अभी ऑस्ट्रेलिया में हैं।
मंत्री ने आरोप लगाया कि रामदेव बीजेपी और आरएसएस के एजेंडे के मुताबिक सौहार्दपूर्ण माहौल को खराब करने में लगे हैं।