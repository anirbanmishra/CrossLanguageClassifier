महोबा.मिशन 2017 के लिए सीएम अखिलेश ने कमर कसनी शुरू कर दी है। इसी कड़ी में अपनी हर जनसभा और कार्यक्रम में सरकार की उपलब्धियों का गुणगान करना भी शुरू कर दिया है। गुरुवार को अपने दो दिवसीय दौरे के तहत सबसे पहले अखिलेश महोबा जिले पहुंचे। वहां उन्होंने कहा किसमाजवादी पेंशन योजना 2017 में जीत की वजह बनेगी। पेंशन पाने वाली महिलाएं सपा का पूरा साथ देंगी।
उन्होंने कहा कि सरकार अपने काम से लोगों के जीवन में बदलाव ला रही है। समाजवादी जनता की मदद करने में पीछे नहीं हटेंगे।सपा सरकार ने गांव की बुनियादी जरुरतें पूरी की हैं। कोई भी सीएम राहत सामग्री नहीं बांटता है। बुंदेलखंड में लोगों तक पानी पहुंचाने का प्रयास कर रहे हैं। बुंदेलखंड में सरकार ने सबसे ज्यादा डैम बनवाए हैं।
उन्होंने कहा किखामियों के चलते साड़ी वितरण योजना रोकी गई। केंद्र यूपी का पैसा रिलीज नहीं कर रही है। पूरे देश में सबसे ज्यादा विकास यूपी में हो रहा है। वे महोबा केपॉलीटेक्निक कॉलेज में जनसभा को संबोधित कर रहे थे। इससे पहले उन्होंने यहां 26 परियोजनाओं को लोकापर्ण किया। 200 छात्राओं को कन्या विद्याधन बांटा। 400 मेधावी छात्र-छात्राओं को लैपटॉप दिए।