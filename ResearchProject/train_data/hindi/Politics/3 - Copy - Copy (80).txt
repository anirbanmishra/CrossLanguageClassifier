नई दिल्ली। आम आदमी पार्टी की विधायक अलका लांबा पर हमला हुआ है। इस हमले में अलका का सिर फूट गया। इलाज के लिए उन्हें अस्पताल में भर्ती कराया गया है। अलका कश्मीरी गेट के यमुना बाजार में नशे के खिलाफ कैंपन चला रही थीं। इस दौरान ही उन पर ये हमला हुआ। वहीं आप के वरिष्ठ नेता आशुतोष ने इस हमले के लिए बीजेपी की जिम्मेदार ठहराया है। आशुतोष ने ट्वीट कर लिखा कि जिन लोगों ने अलका पर हमला किया है, वो मिठाई की दुकान पर काम करते हैं। यह मिठाई की दुकान बीजेपी के विधायक ओम प्रकाश शर्मा की है। वहीं अलका लांबा ने ट्वीट कर कहा कि 9 अगस्त क्रांति दिवस... नशे के खिलाफ यह जंग जारी रहेगी... यह हमारी जिद्द है... नशे के खिलाफ लड़ाई का अंजाम...मुझ पर हमला कर मेरा सिर फाड़ दिया गया... खून बहने के बावजूद भी मैं मैदान नहीं छोडूंगी...अगस्त क्रांति दिवस...। 