काठमांडू। पोखरा एयरपोर्ट से उड़े जिस विमान के नेपाल में गायब होने की खबरें सुबह से आ रही थीं अब उसके हिमालय की पहाड़ियों में दुर्घटनाग्रस्त होने की पुष्टि हो गई है। इस विमान में कुल 23 लोग सवार थे जिनमें 2 विदेशी यात्री थे। ट्विन ऑटर एयरक्राफ्ट ने नेपाल के दूसरे सबसे बड़े शहर पोखरा से जोमसोम के लिए बुधवार सुबह आठ बजे से उड़ान भरी थी।
तारा एयर के अफसर योगेंद्र कुंवर ने बताया कि प्लेन को 18 मिनट में जोमसोम पहुंचना था। लेकिन टेकऑफ के कुछ देर बाद ही संपर्क टूट गया। दोनों एयरपोर्ट के बीच में कोई भी लैंडिंग स्ट्रीप्स नहीं है। प्लेन में 20 पैसेंजर के अलावा तीन क्रू मेंबर्स भी सवार थे।