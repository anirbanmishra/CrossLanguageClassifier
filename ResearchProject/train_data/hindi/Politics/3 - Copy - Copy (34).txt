रियाद। प्रधानमंत्री नरेंद्र मोदी को रविवार को सऊदी अरब के सर्वोच्च नागरिक सम्मान, किंग अब्दुल अजीज सैश से सम्मानित किया गया। विदेश मंत्रालय के प्रवक्ता विकास स्वरूप ने ट्वीट किया, प्रधानमंत्री नरेंद्र मोदी सऊदी अरब के सर्वोच्च नागरिक सम्मान, किंग अब्दुल अजीज सैश से सम्मानित किया गया।
यह सम्मान आधुनिक सऊदी राज्य के संस्थापक अब्दुल अजीज अल सऊद के नाम पर है। इसके पहले अमरीकी राष्ट्रपति बराक ओबामा, ब्रिटिश प्रधानमंत्री डेविड कैमरन, रूसी राष्ट्रपति व्लादिमीर पुतिन, जापानी प्रधानमंत्री शिंजो आबे और इंडोनेशियाई राष्ट्रपति जोको विदोदो को इस सम्मान से सम्मानित किया जा चुका है।