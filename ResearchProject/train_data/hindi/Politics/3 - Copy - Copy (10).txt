नई दिल्ली। पठानकोट हमले पर पाकिस्तान जांच टीम की लीक हुई रिपोर्ट से हुए खुलासे ने विपक्ष को मोदी पर हमले का नया हथियार दे दिया है। इसे लेकर कांग्रेस से लेकर आप तक सभी विपक्षी दल पीएम नरेंद्र मोदी को निशाने पर ले रहे हैं। हमले की कमान खुद दिल्ली के सीएम अरविंद केजरीवाल ने संभाल रखी है।
आरजेडी सुप्रीमो लालू यादव की बेटी मीसा भारती ने ट्वीटर पर लिखा कि पाक जांच टीम ने तो भारत सरकार के मुंह पर कालिख पोत दी। वहीं आप नेता कुमार विश्वास ने कविता के अंदाज में नेहरू और मोदी की तुलना करते हुए ट्वीट किया कि दोनों को नोबल की ख्वाहिश थी।