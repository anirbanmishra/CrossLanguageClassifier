पश्चिम बंगाल में एक चुनावी रैली के दौरान एक अनोखा नजारा देखने को मिला। पीएम मोदी पश्चिम बंगाल में होने वाले चुनाव में बीजेपी को जीत दिलाने के अभियान में जुटे हैं। पीएम मोदी अपने भाषण देने के खास अंदाज के लिए जाने जाते हैं। रविवार को खडग़पुर में एक चुनावी रैली के दौरान पीएम मोदी भाषण दे रहे थे। इसी दौरान कुछ ऐसा हुआ जो सबके आकर्षण का केंद्र बन गया।
हुआ कुछ ये कि जिस दौरान पीएम मोदी भाषण दे रहे थे उसी समय पास की एक मस्जिद से अजान होने लगी, जिसकी आवाज पीएम मोदी को सुनाई दी। अजान सुन मोदी ने अपना भाषण कुछ देर के लिए रोक दिया और खामोश हो गए।
इस दौरान रैली में कार्यकर्ता थोड़ा शोर कर रहे थे पीएम ने उन्हें इशारे से शांति बनाए रखने के लिए कहा। अजान खत्म होने के बाद पीएम ने दोबारा बोलना शुरू कर दिया।