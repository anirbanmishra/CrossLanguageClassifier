गोपालगंज। बिहार में पूर्ण शराबबंदी लागू होने के बाद पड़ोसी राज्यों व नेपाल से आने-जाने वाले शराब की संभावित खेप पर विशेष नजर रखी जा रही है। बिहार से सटे नेपाल की अंतरराष्ट्रीय सीमा के अलावा पड़ोसी राज्य झारखंड, पश्चिम बंगाल व उत्तर प्रदेश की सीमा पर विशेष चौकसी बरती जा रही है।
चोरी-छिपे शराब आने की आशंका
उत्पाद एवं मद्य निषेध विभाग को आशंका है कि बिहार में शराब की बिक्री व उपयोग बंद होने के बाद राज्य से सटे सीमाई इलाकों से शराब लाने की गतिविधि तेज हो सकती है। पीने के लती लोगों के कुछेक ही होंगे जो बिहार से बाहर जाकर शराब पीएंगे। पीने वालों को घर बैठे शराब पिलाने वाला गिरोह अधिक सक्रिय हो सकता है। चोरी-छिपे बिहार में शराब की खेप लाई जा सकती है। ऐसे लोगों पर नकेल कसने व अवैध तरीके से शराब के कारोबार पर अंकुश लगाने के लिए उत्पाद विभाग ने कई अहम फैसले लिए हैं।
भारत-नेपाल की सीमा पर सशस्त्र सीमा बल - एसएसबी चौकसी करता है। राज्य सरकार की ओर से एसएसबी को पत्र लिखा गया है कि वह नेपाल से बिहार आने वाली तमाम गाडिय़ों की सघन जांच करें।