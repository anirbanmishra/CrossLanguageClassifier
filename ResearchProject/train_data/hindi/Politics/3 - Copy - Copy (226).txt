नई दिल्ली। आम आदमी पार्टी के वरिष्ठ ने नेता कुमार विश्वास के जन्मदिन के अवसर पर बुधवार को उत्तर प्रदेश भाजपा अध्यक्ष ओम माथुर ने उन्हें मिल कर जन्मदिन की बधाई दी। इस अवसर पर दोनों नेताओं ने काफी देर तक अकेले में मुलाकात की। इस मुलाकात के बाद विश्वास के भाजपा में शामिल होने के कायस तेज हो गए हैं। गौरतलब है कि अगले साल उत्तर प्रदेश में विधानसभा चुनाव होने हैं जिसको लेकर राजनीतिक सरगर्मी अभी से नजर आने लगी है।
गुलदस्ता भेंट कर दी बधाई
जानकारी मुताबिक बुधावार को दिल्ली के चाण्क्यपुरी में आप नेता कुमार विश्वास के 46वें जन्मदिन की पार्टी में कई राजनीतिक हस्तियों के साथ-साथ उत्तरप्रदेश भाजपा अध्यक्ष ओम माथुर भी शामिल हुए। माथुर ने विश्वास को गुलदस्ता भेंट कर जन्मदिन की बधाई दी। जिसके बाद दोनों नेताओं ने काफी देर तक अकेले में चर्चा की।
आप को लग सकता है झटका
इस मुलाकात के बाद ऐसे कयास लगाए जा रहे हैं कि कुमार विश्वास भाजपा में शामिल हो सकते हैं। दोनों की मुलाकात की तस्वीरें सामने आने के बाद आम आदमी पार्टी में खलबली मच गई है। यदि ऐसा होता है तो आम आदमी पार्टी के लिए पंजाब चुनावों की तैयारी के बीच किसी झटके से कम नहीं होगा। हालांकि दोनों नेताओं की ओर से किसी तरह का काई बयान नहीं आया है।