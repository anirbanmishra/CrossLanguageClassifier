पटना। बिहार पुलिस के 70 हजार अधिकारी और जवान सोमवार को शराब नहीं पीने का संकल्प लिया। सुबह 11 बजे दिन में जिला मुख्यालय समेत अन्य पुलिस कार्यालयों में सामूहिक संकल्प का कार्यक्रम हुआ। डीजीपी पीके ठाकुर ने पुलिस मुख्यालय के आला अधिकारी बीएमपी-५ स्थित मिथिलेश स्टेडियम में संकल्प लिए।
पटना के अलावा सभी जिला मुख्यालयों, पुलिस अनुमंडल, थानों और विभिन्न पुलिस इकाइयों के मुख्यालय में अधिकारियों और जवानों द्वारा संकल्प लिया गया। राज्य सरकार ने सभी अधिकारियों और कर्मचारियों को शराब नहीं पीने का संकल्प लेने का निर्देश दिया है। चार अप्रैल को पुलिस, जबकि प्रशासन के अधिकारी और अन्य कर्मचारियों के लिए 5 अप्रैल का दिन तय किया गया है।