बिलासपुर. हाईकोर्ट ने नक्सलियों को हथियार सप्लाई करते हुए पकड़े गए ठेकेदार की जमानत याचिका खारिज कर दी। ठेकेदार अरुण अग्रवाल के बस्तर के किरंदुल में रेल लाइन बिछाने का ठेका मिला था। काम के दौरान नक्सलियों ने उसको पकड़कर पीटा और इस शर्त पर काम करने की अनुमति दी कि वह शहर से उनका सामान भी लाएगा। उसके बाद वह नक्सलियों के कहे अनुसार सामान की आपूर्ति करने लगा।
वर्ष 2014 में पुलिस की जांच के दौरान उसकी कार से एके-47 सहित कारतूस और विस्फोटक बरामद हुआ। पुलिस ने उसको गिरफ्तार कर जेल भिजवा दिया। आरोपी ठेकेदार ने हाईकोर्ट में जमानत याचिका प्रस्तुत कर कहा कि उस पर नक्सलियों का दबाव था इसलिए उनके एरिया कमांडर संजय कश्यप उर्फ मोहन के कहे अनुसार हथियार लेकर जा रहा था। सुनवाई के बाद कोर्ट ने मामले की गंभीरता के आधार पर जमानत याचिका खारिज कर दी।