सिक्योरिटी क्लीयरेंस के मामले में चीनी कंपनियों पर सख्ती के मसले पर भारत को आगाह करते हुए चीन के आधिकारिक मीडिया ने बुधवार को कहा कि इस इस कदम से भारत को अधिक नुकसान होगा। माना जा रहा है कि भारत ने यूनाइटेड नेशंस में जैश-ए-मोहम्मद के चीन और कुख्यात आतंकी मसूद अजहर के मामले में चीन के रुख को खासा गंभीरता से लिया है।
चीनी मीडिया ने यह कहा
चीन की सरकार की ओर से संचालित ग्लोबल टाइम्स में छपे एक लेख में कहा गया है कि अगर भारत चीनी कंपनियों पर सुरक्षा प्रतिबंध कड़े करता है, अगर वह चीनी कंपनियों को दी गई सुरक्षा मंजूरी को खत्म करता है तो इससे भारत को अधिक नुकसान होगा। गौरतलब है कि भारत ने यूएन में आतंकी मसूद के मामले में चीन से यूएन में मिले झटके के बाद चीनी निवेश से जुड़ी पॉलिसी पर फिर से विचार करने के संकेत दिए थे। संभावना जताई जा रही है कि भारत जल्द ही चीनी कंपनियों को दी जाने वाले सिक्योरिटी क्लियरेंस की भी समीक्षा करने पर विचार कर सकता है।
चीन ने लगाया था वीटो का अडंगा
भारत ने हाल ही यूएन में मसूद को आतंकवादियों की सूची में शामिल करने की मांग की थी। बीते सोमवार को यूएन की सिक्योरिटी काउंसिल की मीटिंग में सभी 14 सदस्य अजहर को आतंकवादियों की सूची में रखने पर सहमत थे, लेकिन ऐन वक्त पर चीन ने अड़ंगा लगा दिया था। भारत इस मामले को बेहद गंभीरता से ले रहा है।
भारत करेगा सिक्योरिटी क्लीयरेंस की समीक्षा
आधिकारिक सूत्रों का कहना है कि पठानकोट हमले के क्रम में यूनाइटेड नेशन में भारत की कोशिशों को चीन से मिले झटके के बाद चीन की कंपनियों को सिक्योरिटी इस्टैब्शिमेंट की ओर से दी गई सिक्योरिटी क्लीयरेंस की समीक्षा की जानी चाहिए।