 पीपल्स डेमोक्रेटिक पार्टी को एक क्षेत्रीय ताकत के रूप में तब्दील करने वालीं जमीनी स्तर की लोकप्रिय नेता महबूबा मुफ्ती अपने प्रख्यात पिता के नक्शे कदम पर चलते हुए जम्मू-कश्मीर की कमान अपने हाथ में ले चुकी हैं। वह इस राज्य की पहली महिला मुख्यमंत्री बन गई हैं। 56 साल की महबूबा ने पद और गोपनीयता की शपथ उर्दू में ली।
महबूबा के शपथ ग्रहण समारोह पर जब शिवसेना के अरविंद सावंत से पूछा गया तो उन्होंने चुटकी लेते हुए कहा कि मैं क्या बोलूं इस मामले में महबूबा-महबूबा गाना गाऊं। उन्होंने कहा कि पहले महबूबा मुफ्ती भारत माता की जय कहें। बता दें पहले भी शिवसेना ने बीजेपी-पीडपी गठबंधन पर निशाना साधते हुए कहा था कि क्या अब महबूबा भारत माता की जय कहेंगी।बीजेपी के निर्मल सिंह ने शपथ ली। वह एक बार फिर उप मुख्यमंत्री बनेंगे। महबूबा के वालिद मुफ्ती मोहम्मद सईद के निधन के बाद जम्मू-कश्मीर में तकरीबन तीन माह तक राज्यपाल शासन रहा। इसके बाद नई सरकार का गठन हो रहा है।