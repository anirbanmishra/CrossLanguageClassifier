बुलंदशहर। विधानसभा चुनाव की तैयारियों में जहां सारी पार्टियां जुट गर्इ हैं, वहीं अपराधी सक्रिय हो चुके हैं। जिले में अवैध हथियार बनाने वालों की गतिविधियां भी इसको लेकर तेज हो गर्इ हैं। पुलिस ने तमंचे बनाने वाली एक फैक्ट्री का खुलासा करते हुए फैक्ट्री संचालक को गिरफ्तार किया है। पुलिस ने आरोपी के पास से बने 23 तमंचे बरामद किए हैं।
यह भी पढ़ें: सपा के हैं सबसे ज्यादा 'अपराधी' विधायक
एसपी सिटी राममोहन सिंह ने बताया कि कबाड़ कारोबार की आड़ में कोतवाली देहात इलाके के गांव दरियापुर के पास तमंचे बनाने की फैक्ट्री चल रही थी। पुलिस ने इस फैक्ट्री के संचालक श्वालेदीन को गिरफ्तार किया है। साथ ही फैक्ट्री में मौजूद तमंचे बनाने के उपकरणों के साथ 20 बने हुए तमंचे तथा 3 अधबने तमंचे बरामद किये हैं। आरोपी ने बताया कि विधानसभा चुनाव से पहले इलाके में अपराध को बढ़ावा देने के इरादे से तमंचे बनाकर बदमाशों को बेचे जाने थे।