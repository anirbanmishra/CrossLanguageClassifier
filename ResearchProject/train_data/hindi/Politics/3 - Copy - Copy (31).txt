देहरादून। उत्तराखंड में बर्खास्त की गई कांग्रेसी सरकार के मुख्यमंत्री हरीश रावत के काफिले पर शनिवार शाम पथराव किया गया और बाद में उन्हें काले झंडे भी दिखाए गए।
वह अपनी सरकार को बर्खास्त किए जाने के खिलाफ जनता को अपने पक्ष में करने के लिए एक कार्यक्रम में जा रहे थे, जब उनके काफिले पर हमला किया गया। रावत के मीडिया प्रमुख और कांग्रेस के नेता सुरेंद्र कुमार ने बताया, भाजपा के गुंडों ने पत्थर फेंके, जो पूर्व सीएम के काफिले की गाडिय़ों पर लगे।
घटना में कोई घायल तो नहीं हुआ। हालांकि, रावत इस हमले के बाद भी रुके नहीं और अपनी कार से निकल कर कांवली रोड से बल्लिवाला चौक तक निकाले गए रैली की अगुआई की। इस रैली के दौरान उन्हें काले झंडे भी दिखाए गए।