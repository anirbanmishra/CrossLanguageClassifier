कानपुर. कांग्रेस पार्टी के महासचिव शैलेंद्र दीक्षित की आगवाई में मंगलवार को यूपी कांग्रेस कमिटि के सैकड़ों कार्यकर्ताओं ने पठानकोट एयरबेस पर जेआईटी की जांच के लिए आई पाकिस्तान टीम के खिलाफ जमकर नारेबाजी की| कांग्रेसियों ने आरोप लगाते हुए कहा, कि जेआईटी टीम जांच के नाम पर ड्रामा करने के लिए भारत आई थी| जेआईटी टीम में पाकिस्तान की खूफिया एजेंसी आईएसआई का एक एजेंट भी था| इस दौरान कांग्रेसियों ने जेआईटी टीम का पुतला दहन कर पाकिस्तान मुर्दाबाद के नारे लगाए| इस अवसर पर कांग्रेसियों ने मोदी सरकार की विदेश नीति पर सवाल उठाते हुए कहा कि तीन दिन तक जेआईटी टीम कश्मीर मेें रहकर सिर्फ खानापूर्ति कर निकल गई, पीएम और पठानकोट में मारे गए लोगों को क्या मिला|
बता दें कि पठानकोट एयरबेस पर हुए हमले के बाद पाकिस्तान की ज्वाइंट इनवेस्टिगेशन टीम भारत आई थी। तीन दिन तक पूरी वारदात की पाकिस्तान से आई टीम ने एनआईए अधिकारियों के साथ जांच की। भारत ने पाक टीम को सबूत भी सौंपने का दावा किया, लेकिन इसके बाद जेआईटी ने पाकिस्तान पहुंचने के बाद इसे ड्रामा करार दे दिया।
मोदी सरकार दे जवाब, कांग्रेसियों की मांग-
महासचिव शैलेन्द्र ने बताया कि जो टीम भारत में पठानकोट हमले की जांच के लिए आई थी, उसमें पाकिस्तान की खूफिया एजेंसी का एक सदस्य शामिल था| उन्होंने मोदी सरकार से मांग करते हुए कहा कि उन्हें देश को बताना चाहिए कि जेआईटी टीम से भारत को क्या मिला, आईएसआई का सदस्य को जेआईटी टीम में किसने शामिल करवाया| पाकिस्तान मुर्दाबाद के नारे लगाते हुए मोदी सरकार को निशाने पर लिया। कांग्रेसियों का कहना है कि मोदी सरकार ने विपक्षी दलों से बिना सलाह मशवरा किए पाकिस्तान पर भरोसा करते हुए जेआईटी को एयरबेस में जांच करवाई। जांच दल में एक शख्स आईएसआई का एजेंट भी था।
जेआईटी टीम ने दिखाया दोगला रवैया-
कांग्रेस महासचिव ने कहा कि जो जेआईटी टीम तीन दिन तक भारत में रहकर पठानकोट हमले में पाकिस्तान के आंतकियों के हाथ की बात कही थी, लेकिन जब वह पाकिस्तान लौटे तो बदल गए| कहा, पाकिस्तान पहुंचने के बाद टीम ने हमले को ड्रामा बताकर शहीदों का अपमान किया है। इसे बर्दाश्त नहीं किया जाएगा। और वो इस मसले पर केंद्र सरकार की निंदा करते हैं।