जम्मू। जम्मू एवं कश्मीर में सुरक्षाबलों ने सोमवार रात एक आतंकवादी ठिकाने का भंडाफोड़ करते हुए हथियार और गोला-बारूद बरामद किए। रक्षा प्रवक्ता लेफ्टिनेंट कर्नल मनीष मेहता ने यहां मंगलवार को बताया कि सेना और राज्य की पुलिस ने सोमवार को पुंछ जिले में एक संयुक्त अभियान चलाकर एक आतंकवादी ठिकाने का पर्दाफाश किया। आतंकवादी ठिकाने से हथियार और गोला-बारूद हुए हैं।
प्रवक्ता ने कहा, 'रोमियो फोर्स के तहत राष्ट्रीय राइफल्स बटालियन के जवानों ने पुलिस के साथ मिलकर राजदा वन क्षेत्र से हथियार और गोला-बारूद बरामद किए।' रिपोर्ट में कहा गया कि यह अभियान सैन्य सूत्रों से मिली जानकारी के आधार पर चलाया गया था। सूचना के आधार पर इलाके में तलाश एवं धरपकड़ अभियान शुरू किया गया था। धारा नाला के करीब एक बोरे में हथियारों का एक जखीरा छिपाकर रखा गया था।
प्रवक्ता ने कहा, 'एक एके-56, 550 गोलियों के साथ एक एके मैगजीन, एक अंडर बैरल ग्रेनेड लांचर (यूबीजीएल), एक यूबीजीएल ग्रेनेड, तीन मैगजीन के साथ एक पिस्तौल और छह हथगोले जब्त किए गए हैं।'