रमादी। इराक के अनबर प्रांत में सुरक्षाबलों द्वारा आतंकवादी संगठन इस्लामिक स्टेट (आईएस) के ठिकानों पर किए गए हवाई हमलों में 22 आतंककारियों की मौत हो गई। आईएस आतंककारियों के साथ संघर्ष में सुरक्षाबलों और संबद्ध अद्र्धसैनिक सुन्नी जातीय लड़ाकों ने आईएस को बगदाद से 160 किलोमीटर दूर स्थित हीत शहर से खदेड़ दिया।
इस दौरान सुरक्षाबलों ने पूर्वी हीत के सिकाक और असकारी जिलों पर दोबारा अपना नियंत्रण स्थापित कर लिया और पुलिस थानों पर भी कब्जा जमाने में कामयाब रहे। इस संघर्ष में 16 आईएस लड़ाकों को मार गिराया गया और पांच सुरक्षाकर्मियों की भी मौत हो गई। इसके साथ ही दो सैन्य वाहन क्षतिग्रस्त हो गए।