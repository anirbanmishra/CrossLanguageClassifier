भागलपुर। भागलपुर दंगे के पीडि़त परिवार दबाव में बेची गई जमीन की वापसी के लिए सरकारी खर्च पर केस लड़ेंगे। भागलपुर दंगा कांड की जांच के लिए गठित न्यायिक जांच आयोग की अनुशंसा के आलोक में सरकार ने दंगा पीडि़तों को मदद करने के लिए जिला प्रशासन को निर्देश दिया है।
सरकार के विशेष सचिव जितेन्द्र कुमार ने इस आशय का पत्र आयुक्त, डीएम सहित विभिन्न वरीय अधिकारियों को जारी किया है। कहा गया है कि न्यायिक जांच आयोग द्वारा 26 ऐसे वाद पोय गये हैं जिसमें जमीन को दंगे की वजह से दबाव में काफी कम दाम में बेची गयी है। सरकार ने उन संपत्तियों को वापस मूल मालिक तक पहुंचाने के लिए विधि सम्मत कार्रवाई करने का निर्देश जिला प्रशासन को दिया है।
इसके तहत दंगा पीडि़तों की सहमति से सक्षम न्यायालय में पूर्व के बिक्री दस्तावेज को अवैध घोषित करवाने के लिए सिविल वाद दायर करवाने की बात कही गई है। मॉनिटरिंग करने के लिए जिला प्रशासन को जिला तर पर विशेष कोषांग का गठन करने का निर्देश दिया गया है।
सरकार ने दंगा पीडि़तों को कोर्ट में केस लडऩे के लिए कोर्ट शुल्क, सक्षम वकील की नियुक्ति एवं उसकी फीस की व्यवस्था करने को कहा है। वादों के सफलतापूर्वक संचालन एवं समय से निबटारो के लिए विशेष नयायालय के गठन की आवश्यकता होने पर विधिवत गठन की आवश्यकता होने पर विधिवत प्रस्ताव सरकार को भेजने को कहा है। वादों के अंतिम निबटारा तक मॉनिटरिंग करने का निर्देश दिया गया है।