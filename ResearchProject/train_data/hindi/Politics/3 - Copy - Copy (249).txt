लखनऊ. अफगानिस्तान के पूर्व राष्ट्रपति हामिद करजई अपने दो दिवसीय दौरे पर गुरुवार को यूपी की राजधानी लखनऊ पहुंचे, उसके बाद वे ग्यारह बजे कानपुर आर्इआर्इटी पहुंचे। करजर्इ आईआईटी कानपुर में टेक्नोक्रेटस के एशिया के सबसे बड़े फंक्शन टेक क्रिटी 2016 में गेस्ट ऑफ ऑनर के तौर पर पहुंचे हैंं। उनकी यात्रा काे देखते हुए सुरक्षा एजेंसियां भी अलर्ट हो गई हैं, यूपी में हाई अलर्ट जारी कर दिया गया है।
आईआईटी कानपुर में एशिया के सबसे बड़े टेक फेस्ट टेक क्रिटी 2016 के 22 वें संस्करण का आयोजन किया जा रहा है। यह फेस्ट 3 मार्च से 6 मार्च तक चलेगा। इसमें पूरी दुनिया से टेक्नोक्रेटस शिरकत करेंगे। इसमें गेस्ट ऑफ आनर हामिद करजई के अलावा क्रीड एंड फार क्राई 4 के डेवलपर ऐलेक्स हचिंसन, पीएचडी कामिक्स के क्रिएटर जार्ज चैम, क्विकहील के को फाउंडर संजय काटकर, सीएसआईआर के डायरेक्टर जनरल समीर ब्रहमचारी सहित कई जानी-मानी हस्तियां शिरकत करेंगी।
यूपी ने करजई को स्टेट गेस्ट का दर्जा दिया है। वे 4 मार्च को सुबह 10 बजकर 50 मिनट पर दिल्ली के लिए रवाना हो जाएंगे।