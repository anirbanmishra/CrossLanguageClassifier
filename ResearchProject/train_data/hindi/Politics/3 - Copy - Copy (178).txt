मुजफ्फरपुर। मुख्यमंत्री नीतीश कुमार ने एनआईटी श्रीनगर में बिहारी छात्रों पर स्थानीय लोगों और पुलिसिया कार्रवाई की निंदा की है। उन्होंने आरोप लगाए कि केन्द्र और जम्मू कश्मीर में भाजपा गठबंधन सरकार के रहते यह सब हुआ।
मुख्यमंत्री ने कहा कि भारत माता की जय के नारे लगाने वाले छात्रों की पिटाई की गई और प्रशासन ने उन पर मुकदमे कर दिए गए। सरकार उन छात्रों को पर्याप्त सुरक्षा देने की बजाय उन्हें और परेशान कर रही है। राज्य सरकार ने उन छात्रों की सुरक्षा और वापसी के लिए प्रशासनिक पहल शुरू कर दी है।