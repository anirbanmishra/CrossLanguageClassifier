नयी दिल्ली। मुझे पूरी उम्मीद है कि इस सत्र में जीएसटी बिल पास हो जाएगा। उक्त बातें वित्त मंत्री अरुण जेटली ने कही। वे आज आइएएमएफ के कार्यक्रम में अडवांसिंग इंडिया को संबोधित करते कर रहे थे। कहा कि मैं आईएमएफ को शुक्रिया अदा करता हूं जिसने भारत की संभावनाएं पहचानी है।
जेटली ने कहा संसद के मौजूदा सत्र में दो पहले एक ऐतिहासिक विधेयक पारित हो गया है। मुझे उम्मीद है कि अन्य दो विधेयक बजट सत्र के दूसरे हिस्से में पारित हो जाएंगे। संसद ने पिछले सप्ताह आधार विधेयक को पारित किया है।
इससे सरकारी सब्सिडी और लाभ के स्थानांतरण के लिए विशिष्ट पहचान संख्या को सांविधिक समर्थन मिल गया है। इसके अलावा राज्यसभा में रीयल एस्टेट विधेयक भी पारित हुआ है।
वित्त मंत्री अरुण जेटली को उम्मीद है कि वस्तु एवं सेवा कर (जीएसटी) विधेयक के लिए ऐतिहासिक संविधान संशोधन विधेयक के अलावा दिवाला एवं शोधन अक्षमता संहिता विधेयक संसद के बजट सत्र के 20 अप्रैल से शुरू होने वाले दूसरे भाग में पारित हो जाएगा. जीएसटी विधेयक लोकसभा में पहले ही पारित हो चुका है. लेकिन यह राज्यसभा में अटका हुआ है जहां सत्तारुढ राष्ट्रीय जनतांत्रिक गठबंधन (राजग) के पास बहुमत नहीं है।