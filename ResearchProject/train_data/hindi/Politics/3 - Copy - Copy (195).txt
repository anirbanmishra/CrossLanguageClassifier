जालौन. एक तरफ भाजपा यूपी में खोये जनधार और 2017 में सत्ता में वापसी की जुगत लगाने के लिये स्थापना दिवस को बड़े धूमधाम से मनाने में लगी है, वहीं जालौन में बीजेपी का स्थापना दिवस मात्र खाना पूर्ती में निकल गया।
स्थापना दिवस के कार्यक्रम में कुर्सियां कार्यकर्ताओ के लिए तरसती नजर आई। लेकिन भाजपा कार्यकर्ता स्थापना दिवस में पहुंचे ही नहीं बल्कि कार्यक्रम में शिरकत करने के लिये जनपद भर से बीजेपी कार्यकताओं को निमंत्रित किया गया था, लेकिन कुछ ही लोग इस कार्यक्रम में शिरकत करने पहुंचे।
इस कार्यक्रम के लिए प्रचार प्रसार भी भाजपा ने बड़ी ही शोर-शराबे के साथ किया गया था। इस कार्यक्रम की अध्यक्षता बीजेपी से जालौन के सांसद भानू प्रताप वर्मा ने की थी, लेकिन पार्टी के कार्यक्रतो ने पार्टी के ही स्थापना दिवस को धूम धाम से मनाने में कोई दिलचस्पी नहीं दिखाई।
साफ़ है कि 2017 चुनाव के पहले भाजपा अपनी पकड़ यूपी में बनाने का प्रयास कर रही हैं, लेकिन पार्टी की अंदरूनी कलह सामने अभी से नजर आने लगी है। नया जिलाध्यक्ष उदयन पालीवाल के बनाये जाने के बाद यह पहला कार्यक्रम भाजपा का था, लेकिन इस कार्यक्रम में भाजपा कार्यकर्ता नजर ही नहीं आये। अगर ऐसा हाल रहा तो कहीं 2017 का चुनाव भाजपा के हाथ से निकल न जाए।
इस मामले में जब भाजपा सांसद से कार्यकर्ताओं के न आने के बारे में पूंछा तो सासंद ने यह जबाव न देकर कहा कि स्थापना दिवस को समर्पण दिवस के रूप में पार्टी मना रही है और मोदी सरकार के कार्यों को जन जन तक पहुंचाने के लिए संकल्प लिया गया है, जिससे 2017 विधानसभा चुनाव में भाजपा यूपी में काबिज हो सके।