गया। शहर के नेत्र चिकित्सक डॉ० अभय सिम्बा से दस लाख रूपये रंगदारी मांगने का मामला सामने आया है। रंगदारी की रकम नहीं देने पर अपहरण कर जान मारने की धमकी दी है। चिकित्सक ने रामपुर थाने में लिखित शिकायत कर जानमाल की सुरक्षा की गुहार लगाई है।
इस बारे में डॉ. सिम्बा ने बताया कि रविवार की करीब पौने ग्यारह बजे एपी कॉलोनी का ही रहने वाले संजय कुमार ने घर का दरवाजा खटखटाते हुए गाली-गलौज की। विरोध करने पर कहा कि दस लाख रूपए रंगदारी दो नहीं तो अपहरण कर हत्या कर देंगे।