कोपेनहेगन। डेनमार्क पुलिस ने आतंकवादी संगठन इस्लामिक स्टेट (आईएस) के चार संदिग्ध आतंकवादियों को गिरफ्तार कर लिया। पुलिस ने एक बयान में यह दावा किया कि गिरफ्तार चारों सदिग्ध आतंकवादी आतंकी हिंसा को अंजाम देने की फिराक में थे। पुलिस ने दो अन्य व्यक्तियों को भी हथियार कानून के उल्लंघन के आरोप में गिरफ्तार किया। उनके पास से हथियार और विस्फोटक बरामद किए गए।
पुलिस का मानना है कि गिरफ्तार चारों संदिग्ध आतंकवादियों का बाद में गिरफ्तार किए गए दो व्यक्तियों का संबंध है और ये किसी बड़ी आतंकवादी घटना को अंजाम देने के इरादे से आए थे। उन्होंने कहा कि सीरिया और उत्तरी इराक के युद्ध-ग्रस्त क्षेत्रों में आतंकवादी समूहों द्वारा लोगों की भर्ती किए जाने के खिलाफ पुलिस और खुफिया विभाग के साझा अभियान चलाया था और इसी अभियान के तहत इन लोगों की गिरफ्तारी की गई है।
पुलिस ने गिरफ्तार सभी संदिग्ध आतंकवादियों के बारे और कुछ न बताते हुए कहा कि इन सभी लोगों को सुनवाई के लिए अदालत में पेश किया जाएगा। खुफिया विभाग के अनुसार पिछले वर्ष अक्टूबर में डेनमार्क से 125 लोग आईएस में भर्ती होने के लिए सीरिया और इराक गए हैं, जिनमें से 27 लोग मारे जा चुके हैं।