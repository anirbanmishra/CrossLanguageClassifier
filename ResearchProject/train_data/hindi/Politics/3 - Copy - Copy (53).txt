मुजफ्फरनगर। जिले में प्रधानी के चुनाव में गांव वालों ने बढ़-चढ़कर हिस्सा लिया। शनिवार को जिले में हुए मतदान में 70.79 फीसदी वोटिंग हुर्इ।
जिले में कुल 70.79 प्रतिशत वोट पड़े। चरथावल ब्लाक वोट डालने में बघरा ब्लाॅक से आगे रहा। चरथावल में 74.34 प्रतिशत और बघरा में 67.78 प्रतिशत वोट पड़े। चरथावल और बघरा के अतिसंवेदनशील गांवों में ड्रोन कैमरे तैनात रहे।
सुरक्षा बलों की मौजूदगी में चरथावल और बघरा ब्लाॅक में सुबह से ही वोट पड़ने शुरू हो गए थे। ड्रोन कैमरों से बूथों और असामाजिक तत्वों की निगरानी की गई। चरथावल में 74.34 और बघरा में 67.78 प्रतिशत मत पड़े। चुनाव प्रेक्षक वीरेश कुमार ने कई संवेदनशील गांवों का निरीक्षण किया। डीएम और एसएसपी को व्यवस्था बनाने में कड़ी मशक्कत करनी पड़ी।
चरथावल और बघरा ब्लाॅक में मतदान केंद्रों पर सुबह सात बजे से ही वोटरों की लाइनें लग गईं। महिलाओं और युवाओं में वोट डालने को लेकर उत्साह नजर आया। कई गांवों में छिटपुट घटनाओं के बाद मतदान में बाधा आई। हरसौली, निरधना, मांडी आदि गांवों में अफसरों को फोर्स के साथ दौड़ना पड़ा।