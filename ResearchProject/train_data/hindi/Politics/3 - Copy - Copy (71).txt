लखनऊ. कांग्रेस उपाध्यक्ष राहुल गांधी देश के प्रधानमंत्री नरेंद्र मोदी पर निशाना साधने का कोई मौका नहीं छोड़ रहे हैं। फिर चाहे वो उनके किए गए कार्यों को लेकर हो, या फिर उनके वायदे। चाहे संसद भवन हो या फिर प्रेस वार्ता - राहुल गांधी किसी न किसी रूप में सत्ता में बैठी भाजपा सरकार के खिलाफ बोलने से पीछे नहीं हटते।
यूपी में होने वाले विधानसभा चुनाव के लिए राहुल गांधी कमर कस चुके हैं। और खबरों की मानें तो प्रशांत किशोर के प्लान के मुताबिक राहुल करीब 200 रैलियों में भाग लेंगे। वहीं भाजपा ने भी पूरी तैयारी कर ली है इस बार यूपी में अपने पांव जमाने के लिए।