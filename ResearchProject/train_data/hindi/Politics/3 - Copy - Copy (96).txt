ब्रसेल्स। नरेंद्र मोदी इस महीने के आखिर में बेल्जियम जाएंगे। पीएम मोदी बेल्जियम की राजधानी ब्रसेल्स भी जाएंगे। हाल ही में ब्रसेल्स में तीन ब्लास्ट हुए थे। मोदी ब्रसेल्स में 30 मार्च को करीब 5 हजार भारतीयों को संबोधित करेंगे। गौर हो कि इन हमलों में 41 लोग मारे गए थे। इस दौरे पर पीए मोदी की सुरक्षा में बेल्जियम आर्मी तैनात रहेगी जो किसी भी अप्रिय घटना को रोकेगी और प्ररधानमंत्री के प्रोगाम की भी सुरक्षा करेगी।
5 हजार लोगों को संबोधित करेंगे मोदी
आतंकी हमले के बाद इंडियन गवर्नमेंट इस इवेंट की सिक्युरिटी को लेकर परेशान थी। इसे गवर्नमेंट लगातार ब्रसेल्स में इंडियन एम्बेसी और बेल्जियम फॉरेन मिनिस्ट्री के कॉन्टैक्ट में थी। एक मीडिया रिपोर्ट में बीजेपी के फॉरेन अफेयर्स सेल के हेड विजय चौथाईवाले के हवाले से मोदी के इस इवेंट के होने की जानकारी दी। चौथाईवाले के मुताबिक अभी तक करीब 5,000 लोगों ने पीएम को सुनने के लिए रजिस्टर किया है। इवेंट ब्रसेल्स एक्सपो में होना है।
टेरर अटैक के बाद से जावेंटेम एयरपोर्ट को सिक्युरिटी के मद्देनजर मंगलवार तक बंद रखा गया है। बीजेपी फॉरेन अफेसर्य सेल्स के मुताबिक, एयरपोर्ट बंद रहने से ऑर्गेनाइजर्स को काफी परेशानी हो रही है।
13th इंडिया-ईयू समिट में हिस्सा लेंगे मोदी
मोदी 13th इंडिया-ईयू समिट में हिस्सा लेने के लिए ब्रसेल्स जाने वाले हैं। यहां दोनों देशों के लीडर्स के बीच बाइलैटरल मीट होनी है। भारत और ईयू के बीच बड़े पैमाने पर इकोनॉमिक, पॉलिटिक, कल्चरल और सिक्युरिटी मामलों को लेकर पार्टनरशिप है। बीते कुछ दशकों के दौरान खासकर टेररिज्म से निपटने की दिशा में दोनों देशों के बीच कॉर्पोरेशन में बढ़ोतरी हुई है। यहां के बाद मोदी चौथे न्यूक्लियर सिक्यिरिटी समिट में हिस्सा लेने के लिए यूएस जाएंगे, जो 31 मार्च से एक अप्रैल तक चलेगी।