जिले के एक निजी स्कूल के वार्षिकोत्सव में शामिल होने आये भाजपा सांसद जगदम्बिका पाल ने साफ़ किया कि वन्दे मातरम और भारत माता की जय पर विवाद का कोई औचित्य नहीं है। इस पर फतवा जारी करके महज तुष्टीकरण की राजनीति की जा रही है। वहीं उन्होंने आरएसएस के महासचिव भैयाजी जोशी के बयान समर्थन करते हुए कहा कि वन्दे मातरम भारत के लिए सर्वोपरि है और इसको मुद्दा बनकर महज साम्प्रदायिकता फैलाई जा रही है।
भाजपा नेता ने यह भी कहा कि भाजपा ने जम्मू कश्मीर में पीडीपी के साथ मिलकर सरकार बनाने का फैसला सिर्फ इसलिए किया है, ताकि यह राज्य भी मुख्य धारा में आ जाये और उसका भी विकास हो।
कांग्रेस उपाध्यक्ष राहुल गांधी पर कटाक्ष करते हुए जगदम्बिका पाल ने कहा कि उनको संविधान का ज्ञान नहीं है। उत्तराखंड में सरकार गिरने की वजह कांग्रेस के विधायक ही हैं न कि भाजपा या मोदी। उन्होंने कहा कि संवैधानिक संकट पैदा होने के चलते वहां ऐसी स्थिति पैदा हो गई है।