इंदौर।काले धन को सफेद करने के लिए केंद्र सरकार की बजट में की गई घोषणा के खिलाफ कांग्रेस ने शनिवार सुबह फेयर एंड लवली प्रदर्शन किया। राजबाड़ा पर कांग्रेसी नकली नोटों की माला पहनकर नारेबाजी करते रहे। कांग्रेसियों का आरोप था कि केंद्र सरकार ये योजना पाकिस्तान से लाई है।
कांग्रेस नेताओं ने नकली नोटों की माला पहनी हुए थी। प्रदर्शनकारी इसे भ्रष्टाचार को बढ़ावा देने वाली योजना बताकर केंद्र सरकार और प्रधानमंत्री के खिलाफ नारेबाजी करते रहे। कांग्रेस के इस प्रदर्शन में कांग्रेस सेवादल नगर अध्यक्ष सच सलूजा, शहर कांग्रेस महामंत्री अनूप शुक्ला, विवेक खंडेलवाल सहित कांग्रेसियों ने नकली नोटों की माला पहनकर उसे काला धन बता रहे थे।
कांग्रेसी नेता जनता से सरकार के खिलाफ अपील कर रहे थे कि ये कैसी योजना है, भ्रष्टाचार से जनता की गाढ़ी कमाई का काला धन कमाओ, 100 रुपए सरकार के पास ले जाओ 45 जमा कराओ और 55 रुपए के मजे लो। कांग्रेसी सरकार की इस योजना को फेयर एंड लवली योजना बताकर उसके खिलाफ नारेबाजी करते रहे।