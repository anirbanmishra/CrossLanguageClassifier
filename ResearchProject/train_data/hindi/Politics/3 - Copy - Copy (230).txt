बेंगलूरू। तंजानिया की एक छात्रा के साथ कथित तौर पर मारपीट करने तथा कपड़े फाडऩे के आरोप में पांच लोगों को गुरुवार को गिरफ्तार कर लिया गया। इस घटना पर विदेश मंत्री सुषमा स्वराज तथा कांग्रेस उपाध्यक्ष राहुल गांधी ने कर्नाटक सरकार से तत्काल रिपोर्ट भेजने को कहा है। वहीं दूसरी ओर कर्नाटक के गृहमंत्री ने कहा कि घटना केवल रोडऱेज का मामला है तथा एक्सीडेंट से गुस्साई भीड़ ने पीडि़ता को एक्सीडेंट करने वाले ड्राइवर की साथी समझ कर पिटाई की है, जिसमें उसकी टी-शर्ट फट गई थी। यही नहीं सरकार के मंत्री ने पीड़िता का नाम भी उजागर कर दिया।
बेंगलूरू में हुई इस घटना से दुनियाभर में अपनी संस्कृति तथा सभ्यता का दावा करने वाले भारत की साख को धक्का लगा है। जहां इसे तंजानिया दूतावास रंगभेद तथा नस्लवादी सोच से प्रेरित घटना बता रहा है वहीं पुलिस आयुक्त तथा कर्नाटक के गृहमंत्री ने एक्सीडेंट के बाद भड़के भीड़ के गुस्से को घटना का जिम्मेदार ठहराया। घटना में पीटे गए एक छात्र के अनुसार भीड़ ने लड़की को लगभग 20 मिनट तक दौड़ाकर पीटा, कपड़े फाड़ दिए और जो भी उसे बचाने आया, उसी की पिटाई की गई।
पुलिस ने किया पांच आरोपियों को गिरफ्तार
घटनास्थल पर मौजूद सूत्रों के अनुसार यह सारा वाक्या रविवार शाम को उस समय हुआ जब तंजानिया के एक छात्र की कार की टक्कर से एक स्थानीय महिला की मृत्यु हो गई। एक्सीडेंट से गुस्साई भीड़ ने वहां मौजूद छात्र तथा उसके साथियों की पिटाई कर दी। पुलिस आयुक्त एन एस. मेघारिक ने जानकारी देते हुए बताया, 'हमने रोड रेज की एक घटना में पीडिता द्वारा दिए गए बयान के आधार पर हिरासत में लिए गए पांच संदिग्धों से बुधवार को पूछताछ की और गुरुवार को उन्हें गिरफ्तार किया।'
हालांकि अभी पांचों आरोपियों के नाम और आयु का खुलासा नहीं किया गया है। पुलिस आयुक्त ने बताया कि घटनास्थल पर लगे सीसीटीवी कैमरों की वीडियो फुटेज के आधार पर उन्हें गिरफ्तार किया गया। मेघारिक ने कहा, 'आरोपियों को घटना के चश्मदीदों और घटनास्थल पर लगे सीसीटीवी में कैद वीडियो फुटेज के आधार पर गिरफ्तार किया गया। हम उन्हें हिरासत में लेने और आगे की जांच के लिए स्थानीय अदालत में पेश करेंगे।'
विदेश मंत्री सुषमा स्वराज ने की मुख्यमंत्री सिद्धारमैया से बात
इस पूरे मामले से नाराज तंजानिया की एंबेसी ने इस मुद्दे पर विदेश मंत्रालय को नोट भेज कर भारत सरकार से दोषियों के खिलाफ कठोर कार्रवाई करने का आग्रह किया। वहीं विदेश मंत्री सुषमा स्वराज ने ट्वीट कर इस घटना से आहत होने की बात कही तथा कर्नाटक सरकार से घटना की रिपोर्ट मांगी। सुषमा स्वराज ने बताया कि उन्होंने कर्नाटक के मुख्यमंत्री सिद्धारमैया ने उन्हें सूचित किया है कि आपराधिक मामला दर्ज कर लिया गया है तथा पांच आरोपियों को गिरफ्तार किया जा चुका है। उन्होंने अपने ट्वीट में लिखा-