अररिया। जिले के एक गांव की अधेड़ महिला से पहले गैंगरेप किया फिर धारदार हथियार से उसकी हत्या कर दी गई। देर रात शव के गांव पहुंचते ही लोगों की भीड़ उमड़ पड़ी। लोग हत्यारे को हाजिर कराने की मांगकर रहे थे।
सदर एसडीओ संजय कुमार, एसडीपीओ मो. कासिम सहित जनप्रतिनिधियों, राजनीतिक दल के नेताओं ने ग्रामीणों व मृतका के परिजनों के साथ बैठक कर इस मामले में हरसंभव सहयोग का आश्वासन दिया। मुआवजा और गांव में पुलिस पिकेट स्थापित करने भरोसा मिलने के बाद लोग शांत हुए। महिला के अंतिम संस्कार के दौरान गांव पुलिस छावनी में तब्दील था।
पुलिस ने आरोपी रामपुर कोदरकट्टी के सिंटू व चिकनी गांव के मो० शमीम को दाह संस्कार से पूर्व दबोच लिया। देर रात पुलिस ने चिकनी गांव के अजफर को गिरफ्तार किया था। एसडीपीओ ने कहा कि आरोपियों के खिलाफ न्यायालय में 48 घंटे के भीतर आरोप पत्र समर्पित कर दिया जाएगा।