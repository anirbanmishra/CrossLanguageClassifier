अंकारा। विश्व के सबसे कुख्यात आतंकी संगठन इस्लामिक स्टेट को विस्फोटक तथा बम बनाने का सामान सप्लाई करने वाली कंपनियों में भारत की भी 7 कंपनियां शामिल है। यह खुलासा करते हुए यूरोपियन यूनियन ने बताया कि अमरीका, तुर्की और ब्राजील जैसे देशों की करीब 51 कंपनियां आईएस के इस्तेमाल में लाए जा रहे एक्सप्लोसिव्स के 700 हिस्से बनाती, बेचती, खरीदती या लेती हैं। यूरोपियन यूनियन के अनुसार लगभग 20 देशों की कंपनियां आईएस को बन बनाने के लिए आवश्यक सामग्री उपलब्ध करवा रही है।
भारतीय कंपनियों का नहीं बताया नाम
सीएआर के एमडी जेम्स बेवेन ने कहा कि आतंकी संगठन को वेपन्स और एक्सप्लोसिव बनाने का मटेरियल पहुंचाने वाली सप्लाई चेन में सबसे ज्यादा 17 कंपनियां तुर्की की हैं। आतंकियों तक एक्सप्लोसिव और वेपन्स पहुंचाने वाले दूसरे देशों में रूस, चीन, ब्राजील, रोमानिया, नीदरलैंड्स, स्विट्जरलैंड, ऑस्ट्रिया और चेक रिपब्लिक भी शामिल हैं।
इनमें से ज्यादातर डेटोनेटर, डेटोनेटिंग कॉर्ड तथा सेफ्टी फ्यूज की सप्लाई करती हैं। इनमें से अधिकतर सामान सामान बहुत सस्ता और ऐसा है जिसकी सप्लाई के लिए सरकारी लाइसेंस की जरूरत नहीं होती। रिपोर्ट के मुताबिक ये कंपनियां सरकार से बाकायदा लाइसेंस लेकर कानूनी तरीके से यह सामान लेबनान और तुर्की भेजती हैं।
आईएस फेसबुक से खरीदता है हथियार
एक ब्रिटिश मीडिया रिपोर्ट के अनुसार इस्लामिक स्टेट फेसबुक पर वेपन्स खरीदता तथा बेचता है। इसके फेसबुक पेज का नाम 'द फर्स्ट वैपंस मार्केट इन इदलिब (सीरिया) कंट्रीसाइड' है। यही नहीं, इसके जरिए यह एंटी एयरक्राफ्ट रॉकेट लांचर भी खरीदता है। उल्लेखनीय है कि एंटी एयरक्राफ्ट रॉकेट लांचर से किसी भी पैसेंजर प्लेन का खत्म किया जा सकता है। इसके अलावा वह मैन पोर्टेबल एयर डिफेंस सिस्टम मैनपैड भी खरीद रहा है। इसकी कीमत करीब 67,000 डॉलर है।