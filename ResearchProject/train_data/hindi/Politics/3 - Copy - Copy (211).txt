वॉशिगंटन। अमरीका के एक उच्च सैन्य अधिकारी ने चिंता जताई है कि अगर उनका सामना चीन और रूस जैसी ताकतों से हुआ तो देश संकट में फंस सकता है। एयर फोर्स स्पेस कमांड के हेड जनरल जॉन हाइटन ने एक प्रेस कॉन्फ्रेंस के दौरान यह बात कही। उन्होंने दावा किया कि चीन और रूस अमरीकी मिलिटरी सैटेलाइट को मिसाइल से मार गिराने की योजना बना रहे हैं। हाइटन ने कहा कि अमरीकी स्पेस सिस्टम को सुरक्षित रखने के लिए अब बहुत सक्रिय होने की जरूरत है। उनके इस बयान को मिलिटरी सैटेलाइट की सुरक्षा के लिए खर्च बढ़ाने की मांग के तौर पर देखा जा रहा है। सेना के चीफ ऑफ स्टाफ मार्क ए मिली ने कहा कि इराक और अफगानिस्तान में सालों की लड़ाई से बजट पर बहुत बुरा असर पड़ा है। सैनिकों में कटौती की गई।