ब्रसेल्स। प्रधानमंत्री नरेंद्र मोदी का बुधवार को बेल्जियम की राजधानी ब्रसेल्स में हवाईअड्डे पर रेड कार्पेट पर स्वागत किया गया। वहां उन्हें गार्ड ऑफ ऑनर दिया गया। साथ ही वहां मौजूद भारतीय नागरिकों ने पूरे जोशोखरोश से उनका अभिनंदन किया।
विकास मंत्रालय के प्रवक्ता विकास स्वरूप ने ट्विटर पर लिखा, "देश में कदम रखने पर रेड कार्पेट बिछा। ब्रसेल्स पहुंचने पर प्रधानमंत्री नरेंद्र मोदी का गर्मजोशी के साथ स्वागत किया गया।"
भारतीय समुदाय के सदस्यों ने भी आगमन पर मोदी का अभिनंदन किया और उनके ऑटोग्राफ लिए। मोदी तीन देशों के अपने दौरे के पहले पड़ाव के तहत बुधवार सुबह बेल्जियम पहुंचे। वह अमरीका और सऊदी अरब का दौरा भी करेंगे। प्रधानमंत्री कार्यालय की ओर से ट्विटर पर लिखा गया, "प्रधानमंत्री नरेंद्र मोदी का सुबह-सुबह ब्रसेल्स आगमन। दिन में कई बैठकें व मुलाकात होनी हैं।