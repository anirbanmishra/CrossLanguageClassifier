नई दिल्ली। 9 विधायकों की बगावत के बाद उत्तराखंड के सीएम हरीश रावत प्रदेश की परिस्थिति पर चर्चा के लिए आज शाम दिल्ली आ रहे हैं, जहां हरीश रावत की कांग्रेस हाईकमान के सामने पेशी होगी। राज्यपाल कृष्णकांत पाल ने मुख्यमंत्री से 28 मार्च तक विधानसभा के पटल पर अपना बहुमत साबित करने को कहा है। मालूम हो किउत्तराखंडकेसीएम हरीश रावतने दावा किया है कि उनके पास बहुमत है; लेकिनबीजेपीउनके विधायकों को5-5 करोड़का लालच देकर खरीद रही है।
स्पीकर ने दिया विधायकों को नोटिस-
गौरतलब है कि उत्तराखंड के स्पीकर गोविंद सिंह कुंजवाल ने इस मामले में 9 बागी विधायकों को नोटिस देकर पूछा है कि उनकी सदस्यता क्यों खत्म नहीं की जानी चाहिए। जबकि उन्होंने पार्टी के नियमों और आदेशों की अवहेलना की है।
राहुल गांधी ने किया ट्वीट-
उधर कांग्रेस उपाध्यक्ष राहुल गांधी ने ट्वीट कर बीजेपी पर हमला बोला है। राहुल ने लिखा है कि बिहार में फेल होने के बाद विधायकों की खरीद फरोख्त कर चुनी हुई सरकार को गिराना, पैसे और पॉवर का दुरुपयोग करना बीजेपी नई पहचान हो गई है।
पीएम मोदी पर साधा निशाना-
राहुल ने पीएम मोदी को भी निशाने पर लेते हुए लिखा है कि पहले अरुणाचल और अब उत्तराखंड में लोकतंत्र और संविधान पर हमला मोदी जी की बीजेपी का असली चेहरा है।