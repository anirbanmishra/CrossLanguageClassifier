श्रीनगर। श्रीनगर के एनआईटी में अपनी मांगों को लेकर प्रदर्शन कर रहे छात्रों की पिटाई पर सियासत तेज हो गई है। इसे लेकर विपक्ष खास तौर पर आम आदमी पार्टी ने केंद्र सरकार और भारतीय जनता पार्टी को निशाने पर लिया है।
खुद अरविंद केजरीवाल ने ट्वीट कर बीजेपी पर करारा हमला बोला है। उनके मंत्री कपिल मिश्रा ने भी बीजेपी को आड़े हाथों लिया है। केजरीवाल ने लिखा है कि भाजपा कश्मीर में "भारत माता की जय" कहने वालों की पिटाई कर रही बाक़ी देश में ना कहने वालों की पिटाई कर रही है। वहीं कपिल ने लिखा कि क्या बीजेपी सरकार ने तिरंगा फहराने जाने के खिलाफ एडवाइजरी जारी की है।