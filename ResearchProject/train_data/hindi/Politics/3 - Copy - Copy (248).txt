आजमगढ़. लोगों को शत प्रतिशत मतदान की सीख देने वाले देश के मुखिया प्रधानमंत्री नरेंद्र मोदी और आजमगढ़ के सांसद मुलायम सिंह यादव एमएलसी चुनाव में मतदान नहीं कर सके। लोगों को उम्मीद थी कि पार्टी प्रत्याशी को वोट देने के बहाने से ही सही लेकिन मुलायम सिंह यादव अपने संसदीय क्षेत्र में पहुंचेगे लेकिन संसद सत्र के चलते वे नहीं आ सके।
बता दें कि मुलायम सिंह यादव वर्ष 2014 के लोकसभा चुनाव आजमगढ़ संसदीय क्षेत्र से सांसद चुने गये है। जबकि इसी चुनाव में प्रधानमंत्री वाराणसी से सांसद चुने गये। चुनाव के बाद अब तक मुलायम सिंह यादव मात्र एक बार जिले में आये है वह भी चीनी मिल का शिलान्यास करने। इसके बाद सांसद आजमगढ़ में दिखाई नही दिये। उनके लापता होने के शहर में पोस्टर भी लगाये गये लेकिन कोई फायदा नहीं हुआ। एमएलसी चुनाव में आजमगढ़ मऊ सीट से सपा से राकेश यादव, बसपा से सोनू सिंह व भाजपा से राजेश सिंह महुआरी चुनाव मैदान में है। यहां मुलायम सिंह यादव मतदाता है। ऐेसे में यह माना जा रहा था कि कम से कम वे चुनाव में अपने प्रत्याशी के पक्ष में मतदान करने जरूर आयेंगे। कारण कि यहां विपक्ष से पार्टी प्रत्याशी को अच्छी टक्कर मिल रही है।
हाल में हुए ब्लाक प्रमुख चुनाव में पल्हना सीट पर परिणाम टाई रहा था। ऐसा इसलिए हुआ था कि एक फरार हत्यारोपी बीडीसी ने भी मतदान कर दिया था। एमएलसी चुनाव में जब सत्ता सीट जीतने के लिए सारे हथकंडे अपना रही हो ऐसे में उसका मुखिया ही मतदान करने न पहुंचे इसकी किसी को उम्मीद नही थी। जिले के लोग भी यही सोच रहे थे कि शायद इसी बहाने सांसद के दर्शन हो जायेगे। लेकिन ऐसा नहीं हुआ। वजह बन गया संसद सत्र। रहा सवाल प्रधान मंत्री नरेंद्र मोदी का तो वे अक्सर अपने क्षेत्र में आते जाते थे लकिन लोग इसलिए उत्सुक थे कि मतदान किसके पक्ष में करेंगे। एक तरफ डान था तो दूसरी तरफ सपा प्रत्याशी जिनके बीच सीधा मुकाबला माना जा रहा है। भाजपा ने यहां अपना प्रत्याशी नहीं उतारा है।