अब संघ के कार्यकर्ताओं को आज के दौर में ढीले-ढाले खाकी निक्कर को पहनकर संकोच नहीं करना पड़ेगा। संघ के नेता नागौर में चल रही तीन दिवसीय अखिल भारतीय प्रतिनिधि सभा में नई यूनिफार्म को लेकर भी फैसला ले सकते हैं।
पिछले लम्बे समय से राष्ट्रीय स्वयंसेवक संघ (RSS) की यूनिफार्म बदलने को लेकर चर्चाओं का दौर चल रहा है। संघ के नेता भी कई दफा इस ओर इशारा कर चुके हैं और जल्द इसकी घोषणा भी की जा सकती है। नागौर में संघ की प्रतिनिधि सभा की बैठक में शामिल होने पहुंचे संघ के विचारक मनमोहन वैद्य ने भी कहा है कि समय-समय पर संघ गणवेश बदलता रहता है। उन्होंने कहा संघ इस पर मंथन कर रहा है कि यूनिफार्म में क्या बदलाव किया जाए, हालांकि अभी कुछ भी तय नहीं है।
आपको बता दें कि संघ खाकी निक्कर की जगह नीली फुल पैंट और व्हाइट फुल स्लीव्स शर्ट की जगह व्हाइट टी-शर्ट ला सकता है। मध्यप्रदेश में भी संघ के कार्यकर्ताओं को नई यूनिफार्म का इंतजार है। जानकार इसके पीछे संघ से ज्यादा से ज्यादा युवाओं को जोड़ने की बात भी कह रहे हैं।