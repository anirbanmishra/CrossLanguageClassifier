जम्मू एवं कश्मीर में पीपुल्स डेमोक्रेटिक पार्टी (पीडीपी) और भारतीय जनता पार्टी (भाजपा) के गठबंधन वाली सरकार के मंत्री सज्जाद लोन ने बुधवार को भाजपा आलाकमान को अपना इस्तीफा भेज दिया। सूत्रों का कहना है कि वह जाहिर तौर पर उन्हें दिए गए विभाग से असंतुष्ट हैं। सज्जाद लोन से जुड़े सूत्रों ने बताया कि उन्होंने भारतीय जनता पार्टी (भाजपा) के आलाकमान को अपना त्यागपत्र भेज दिया है, ताकि इसे आगे मुख्यमंत्री महबूबा मुफ्ती को भेज दिया जाए।
अलगाववादी से मुख्यधारा के नेता बने सज्जाद वरिष्ठ अलगाववादी नेता अब्दुल गनी लोन के बेटे हैं, जिनकी 2002 में आतंकवादियों ने हत्या कर दी थी। सज्जाद पीपुल्स कांफ्रेंस (पीसी) के अध्यक्ष हैं। उन्होंने 2014 में कुपवाड़ा जिले के हंदवाड़ा निर्वाचन क्षेत्र से चुनाव लड़ा था और जीत हासिल की थी।