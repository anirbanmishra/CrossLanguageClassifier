उत्तराखंड में लगाए गए राष्ट्रपति शासन के खिलाफ पूर्व मुख्यमंत्री हरीश रावत की याचिका पर आज नैनीताल हाईकोर्ट मेंसुनवाई हो रही है। इस दौरान दोनों पक्षों के वकीलों की ओर से जोरदार बहसबाजी भी हुई। जानिए ताजा अपडेट--
# हाइकोर्ट में सुनवाई के दौरान एएसजी मनिंदर सिंह कांग्रेस और उसके वकील अभिषेक मनु सिंघवी पर बरसे और केस तो 2 और दिन के लिए स्थगित करने की मांग की। लेकिन कोर्ट ने ऐसा करने से इनकार कर दिया।क्या है मामला
बता दें कि प्रदेश में सत्तारूढ़ कांग्रेस के नौ विधायकों के बागी होने के बाद सरकार गिरने का खतरा मंडराने लगा था। इसके अलावा हरीश रावत के आए एक तथाकथित स्टिंग ऑपरेशन के बाद केंद्र ने वहां 27 मार्च को राष्ट्रपति शासन लगा दिया था।उनकी याचिका पर एक एकल पीठ ने सरकार को 31 मार्च को शक्ति परीक्षण का निर्देश दिया था। इस पर दो जजों की एक बेंच ने 30 मार्च को रोक लगा दी थी।
नैनीताल हाईकोर्ट में आज राज्य वित्त विधेयक पास होने के बावजूद केंद्रीय वित्त विधेयक लागू करने और इसके अलावा अदालत में पूर्व वित्त मंत्री इंदिरा हृदयेश और 31 अन्य विधायकों की तरफ से राष्ट्रपति शासन को दी गई चुनौती पर भी बहस होने की उम्मीद है। अदालत में बहस के दौरान केंद्र सरकार की तरफ से अटॉर्नी जर्नल मुकुल रोहतगी और वरिष्ठ अधिवक्ता हरीश साल्वे के मौजूद रहने की संभावना है, जबकि हरीश रावत की तरफ से कपिल सिब्बल और अभिषेक मनु सिंघवी पैरवी करेंगे।