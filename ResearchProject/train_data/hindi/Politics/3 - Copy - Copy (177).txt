पटना। जिले के एक मध्य विद्यालय के प्रधान शिक्षक ने अपने पद की गरिमा को तार-तार करते हुए अपने ही शाला की एक छात्रा के साथ बलात्कार की वारदात को अंजाम दिया है। इतना ही नहीं इस छात्रा से किये गये दुष्कर्म का वीडियो भी वायरल हो गया है।
मामला जिले के केसरिया थाने के चांद पसरा में स्थित मध्य विद्यालय का है। इस वीडियो का मामला जब जिलाधिकारी के जनता दरबार में पहुंचा तो तत्काल शिक्षक को निलंबित कर मामले की जांच की जा रही है।
जानकारी के मुताबिक डीडीसी के आदेश पर जिला शिक्षा पदाधिकारी मामले की जांच कर रहे हैं. वहीं विद्यालय शिक्षा समिति के अध्यक्ष ने शिक्षक के खिलाफ एफआईआर दर्ज करायी है. मामले की जांच कर रहे डीएसपी के मुताबिक शिक्षक पर लगा आरोप सही है और बहुत जल्द कोर्ट से वारंट लेकर शिक्षक की गिरफ्तारी की जायेगी।
प्रशासन का कहना है कि शिक्षक पर स्पीडी ट्रायल चलाया जायेगा और बहुत जल्द उसकी गिरफ्तारी होगी। वहीं घटना के बाद इलाके में तरह-तरह की चर्चाएं शुरू हो गयी हैं। वीडियो को किसी ने सूट करने के बाद सोशल साइट्स पर डाल दिया है। बताया जा रहा है कि वीडियो काफी अश्लील है और उसमें शिक्षक आपत्तिजनक अवस्था में दिख रहे हैं।
पुलिस इस पूरे मामले की जांच में जुटी हुई है कि आखिर किसने वीडियो बनायी और घटना के वक्त वहां कौन-कौन मौजूद था।फिलहाल शिक्षक की गिरफ्तारी के लिये छापेमारी चल रही है।
मामले में बताया जा रहा है कि मध्य विद्यालय के प्रधान शिक्षक रूपेश कुमार सिंह द्वारा एक कोचिंग चलाया जाता है। यहीं कोचिंग में शिक्षक ने छात्रा को अकेले पाकर उसके साथ दुष्कर्म की वारदात को अंजाम दिया। उसी वक्त किसी ने उसकी वीडियो क्लिप बनायी और उसे सोशल साइट्स पर डाल दी।