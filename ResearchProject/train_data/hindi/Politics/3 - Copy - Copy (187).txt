किशनगंज। नशे की हालत में महिला यात्री से बदसलूकी करने वाले फतेहपुर थानाध्यक्ष राम बालक पासवान को एसपी राजीव रंजन ने निलंबित कर दिया। पीडि़त महिला ने सोमवार को टेढ़ागाछ थाने में थानाध्यक्ष राम बालक पासवान के खिलाफ बदसलूकी की प्राथमिकी दर्ज कराई थी।
टेढ़ागाछ प्रखंड के फतेहपुर थाना अंतर्गत लाल पानी खनियाबाद में वाहन चेकिंग के बहाने नशे की हालत में फतेहपुर थानाध्यक्ष राम बालक पासवान ने टेम्पो पर बैठी महिला के साथ बदसलूकी की। महिला टेढ़ागाछ स्थित लोधाबाड़ी गांव में शादी समारोह में शामिल होकर कनचिरा नेपाल लौट रही थी। बदसलूकी की जानकारी मिलने पर रात में ही लालपानी फतेहपुर सड़क पर स्थानीय लोग उतर आए और कुछ देर के लिए सड़क जाम कर दिया।
मामला बिगडऩे पर एसडीपीओ कामिनीबाला और टेढ़ागाछ थानाध्यक्ष सुभाष कुमार मंडल दल-बल के साथ मौके पर हपुंचे। वहां पर लोग जमकर हंगामा कर रहे थे। एसडीपीओ ने कार्रवाई का भरोसा देकर किसी तरह माहौल शांत कराया। आरोपी थानाध्यक्ष रामबालक पासवान को ग्रामीणों ने पकड़कर एसडीपीओ और टेढ़ागाछ थानाध्यक्ष के हवाले कर दिया।