गोपालगंज। बिहार की राजनीति में एक बार फिर बेबाक और राजद सुप्रीमो लालू प्रसाद यादव की तीखी टिप्पणी सुनने को मिली है। इस बार लालू यादव ने आरएसएस पर हमला करते हुए बाबा रामदेव को भी दुकानदार कह दिया। लालू यादव पटना के दस सर्कुलर रोड स्थित अपने आवास पर आज आयोजित राजद के राज्य पदाधिकारियों की बैठक के बाद पत्रकारों से बातचीत कर रहे थे।
इसी दौरान लालू ने भाजपा और आरएसएस पर दलित एवं अल्पसंख्यक विरोधी होने का आरोप लगाते हुए आज कहा कि उनकी पार्टी आरएसएस के राष्ट्र ध्वज को भगवा ध्वज से ‘बदलने' करने की साजिश को पूरा नहीं होने देगा, करते हुए लालू ने भाजपा और आरएसएस पर दलित एवं अल्पसंख्यक विरोधी होने का आरोप लगाया और कहा कि उनकी पार्टी आरएसएस के राष्ट्र ध्वज का भगवा ध्वज से ‘बदलने' करने की मंशा को पूरा नहीं होने देगा।
स्वामी रामदेव के ओबैसी को लेकर की गयी टिप्पणी के बारे में पूछे जाने पर लालू ने कहा कि वे स्वामी नहीं ‘दुकानदार' हैं. ओबैसी, रामदेव और आरएसएस में कोई फर्क नहीं है. सभी एक भाषा बोल रहे हैं. देश में ‘भारत माता की जय' बोलने के मुद्दे छिड़ने के बारे में लालू ने कहा कि भाजपा की ऐसी बातों का नोटिस ही नहीं लिया जाना चाहिए. वह यही चाहती है कि लोग इस पर प्रतिक्रिया दें और उनकी मंशा पूरी हो।
उन्होंने कटाक्ष किया कि अपने वतन से हिंदु, मुस्लिम और सिख समुदाय के लोगों को जितना प्यार है उतना आरएसएस को नहीं है. आरएसएस का प्यार गद्दी है. भारत के जो मुसलमान पाकिस्तान चले गए और उनका आधा परिवार यहां रह गया तो वहां उनका निधन होने के पूर्व वे तरसते हैं कि अपनी मिट्टी में उन्हें दफन किया जाता है।