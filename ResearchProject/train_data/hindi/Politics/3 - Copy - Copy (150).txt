दमिश्क। सीरिया में राजधानी दमिश्क के पास एक सीमेंट कारखाने से 344 मजदूरों को अगवा कर लिया गया। माना जा रहा है कि इस वारदात को आतंकी संगठन इस्लामिक स्टेट (आईएस) ने अंजाम दिया। आईएस के आतंककारियों ने राजधानी दमिश्क के पूर्वोत्तर शहर डुमेर में स्थित सीमेंट कारखाने पर हमला कर मजदूरों को अगवा कर लिया और उन्हें अज्ञात स्थान पर ले गए।
सरकार समर्थक 'शाम एफएम' रेडियो की बुधवार की रिपोर्ट के मुताबिक, सभी बंधक नागरिक हैं। इस कारखाने का संचालन निजी रूप से किया जाता है, यह सरकारी कारखाना नहीं है। रिपोर्ट के मुताबिक, यह हमला आईएस से संबद्ध स्थानीय आतंककारियों ने किया। सीरिया की वायुसेना ने कारखाने में जांच-पड़ताल के लिए एक ड्रोन रवाना किया, जिसके जरिए पता चला कि कारखाना खाली पड़ा है।