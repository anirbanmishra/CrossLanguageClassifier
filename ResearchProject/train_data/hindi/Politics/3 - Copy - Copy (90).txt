नई दिल्ली। देशद्रोह के मामले में कोर्ट ने शनिवार को उमर खालिद और अनिर्बान की पुलिस रिमांड दो दिनों के लिए बढ़ा दी है। दिल्ली पुलिस ने कोर्ट से दोनों आरोपियों को पांच दिन के रिमांड पर मांगा था। लेकिन कोर्ट ने सिर्फ दो दिन की ही रिमांड दी है।
जानकारी के मुताबिक, दिल्ली पुलिस ने मेट्रोपोलिटन कोर्ट से देशद्रोह के आरोपियों उमर खालिद और अनिर्बान भट्टाचार्य की पांच दिन की पुलिस रिमांड मांगी थी। लेकिन कोर्ट ने दो दिन की पुलिस रिमांड दी है। इस दौरान उन्हें आरके पुरम पुलिस स्टेशन में रखा जाएगा।
गौरतलब है कि मंगलवार रात करीब 12 बजे उमर खालिद और अनिर्बान भट्टाचार्य ने सरेंडर किया था। इस मामले में जेएनयू छात्रसंघ का अध्यक्ष कन्हैया पहले से तिहाड़ जेल में कैद है।