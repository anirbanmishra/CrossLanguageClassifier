नई दिल्ली। हमेशा केंद्र सरकार पर दिल्ली सरकार को कॉपर्रेट नहीं करने आरोप लगाने वाले सीएम केजरीवाल ने गुरुवार रात ट्वीट कर पीएम मोदी का शुक्रिया किया। दरअसल, होली के दिन पीएम मोदी ने दिल्ली के सीएम अरविंद केजरीवाल, कांग्रेस उपाध्यक्ष राहुल गांधी, यूपी के सीएम अखिलेश यादव समेत 100 लोगों को फॉलो करना शुरू किया। इसके लिए केजरीवाल ने पीएम मोदी का धन्यवाद किया। लेकिन धुर विरोधियों को यह बात पच नहीं रही और सेशल मीडिया पर जबर्दस्त प्रतिक्रिया देखने को मिल रही है।
केजरीवाल ने किया शुक्रिया, सिसोदिया ने ली चुटकी
अरविंद केजरीवाल ने गुरुवार रात को ट्वीट कर कहा, सर फॉलो करने के लिए शुक्रिया। हैप्पी होली। आज गिले-शिकवे भूलने का दिन है। भविष्य में केंद्र-दिल्ली में बेहतर को-ऑपरेशन की उम्मीद है। दिल्ली के डिप्टी सीएम मनीष सिसोदिया ने भी केजरीवाल को फॉलो करने के लिए मोदी को थैक्स बोला। हालांकि, ट्वीट के जरिए तंज कसते हुए होम मिनिस्ट्री में अटके बिल पास करने की भी अपील की। ट्विटर पर पीएम मोदी के करीब 1 करोड़ 88 लाख से ज्यादा फॉलोअर हैं। वे 1371 लोगों को फॉलो करते हैं।
इनमें कई देशी-विदेशी नेता भी शामिल हैं। वहीं, केजरीवाल के 72 लाख से ज्यादा फॉलोअर है। वे सिर्फ 147 लोगों को फॉलो करते हैं। उन्होंने अभी तक 10641 ट्वीट किए हैं।