मुुंगेली. जनसंघ की स्थापना ही राष्ट्रीय हितों की सोच तथा देश की एकता अखण्डता एवं नागरिक अधिकारों की सुरक्षा के लिए हुई थी। जनसंघ के बाद 37 वर्ष पूर्व 6 अप्रैल 1980 को बनी भारतीय जनता पार्टी के प्रधानमंत्री नरेन्द्र मोदी व अमित शाह के नेतृत्व में इसी सिद्धांत पर कार्य कर रहे हैं। ये बातें छग गृह निर्माण मंडल के अध्यक्ष भूपेन्द्र सवन्नी ने जिला भाजपा एवं नगर मंडल द्वारा स्थानीय झुलेलाल मंदिर सभाकक्ष में आयोजित स्थापना दिवस समारोह में कही।
उन्होंने कहा कि भाजपा का जन्म जिन बातों को लेकर हुआ, उस पर आज केन्द्र व राज्य में सरकारें कार्य कर रही है। शासन की योजनाएं लाभ आदि अंतिम व्यक्ति तक सुचारू रूप से पहुंच रहा है। उन्होने कहा कि मुंगेली का संगठन सदैव से एक मॉडल संगठन के रूप में कार्य करता है। यहां कार्य दिए नहीं जाते बल्कि यहां के कार्यों का अनुशरण अन्य स्थानों पर किया जाता है।
खाद्यमंत्री पुन्नूलाल मोहले ने कहा कि भाजपा का जन्म जिन उददेश्यों को लेकर हुआ है, उस पर भाजपा की सरकारें व कार्यकर्ता कार्य कर रहे हैं। इसी का परिणाम है कि छत्तीसगढ में भाजपा की तीसरी बार सरकार बनी। उन्होंने कार्यकर्ताओं के नि:स्वार्थ मेहनत व राष्ट्रवादी सोच को जीत का आधार बताया। इस अवसर पर प्रदेश भाजपा कार्य समिति सदस्य गिरीश शुक्ला, जिला भाजपा अध्यक्ष कोमलगिरी गोस्वामी, कोषाध्यक्ष प्रेम आर्य ने संबोधित किया। कार्यक्रम में जनसंघ जमाने से कर्मठ एवं जुझारू कार्यकर्ता 75 वर्षीय लालाराम सारथी का सम्मान मंचस्थ अतिथियों ने किया। कार्यक्रम का संचालन जिला महामंत्री मोहन भोजवानी ने तथा अभार महामंत्री नरेन्द्र शर्मा ने किया।
इस अवसर पर प्रदेश कार्य समिति सदस्य निश्चल गुप्ता, पदमा सोनी, शैलेष पाठक जगदीश वर्मा, गुरमीत सलुजा, शिवकुमार पाठक, रजनी सोनवानी, मीना तिवारी, राजेन्द्र वैष्णव, रामकुमार जायसवाल, जयपाल साहू, धनीराम यादव, ठा. विक्रम सिंह, नागेश्वर सिंह, लोकनाथ सिंह, जवाहर साहू, नरेश पटेल, शैल सिंह परिहार, सरस्वती सोनी, शशी वैष्णव, लक्ष्मी ठाकुर, गीता डोडवानी, वर्षा सिंह, प्रकाश चंद जैन, शिवप्रताप सिंह, ठा. शंकर सिंह, लक्ष्मी सेवक पाठक, द्वारिका जायसवाल, चंद्रकली पात्रे, चंद्रकला दास, प्रियंका श्रीवास, मीरा विश्वकर्मा तथा मंडल अध्यक्ष सुनील पाठक, मिटठूलाल यादव, श्रीकांत पाण्डेय, रामेश्वर बंजारा, रोहित साहू हरिशंकर राजपूत, नगर मंडल से संजय वर्मा बलाराम सोनी, मोहन मल्लाह, आशीष मिश्रा समीर आहिरे व मो. युसुफ आदि मौजूद रहे।
राणा प्रताप सिंह, मुकेश रोहरा, किशोरीलाल केशरवानी, विजय यादव, विजय शंकर लाल देवांगन, विकास सोनी पुरूषोत्तम जायसवाल, महावीर सिंह, मिथलेश केशरवानी, योगेश पाठक लोरमी, विनोद श्रीवास, महाजन जायसवाल कोटूमल दादवानी व माधव तिवारी सहित कार्यकर्ता बड़ी संख्या में उपस्थित थे।