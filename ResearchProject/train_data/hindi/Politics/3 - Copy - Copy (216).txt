कोलकाता। नोबेल पुस्कार विजेता अमर्त्य सेन के प्रतीची इंस्टिट्यूट ऐंड एसोसिएशन स्नैप' द्वारा पेश रिपोर्ट 'लिविंग रियलिटी ऑफ मुस्लिम इन वेस्ट बंगाल में अल्पसंख्यकों की माली हालत के बारे में बताया गया है। रिर्पोट में खुलाासा हुआ है कि पश्चिम बंगाल में मुस्लिमों की हालात अन्य राज्यों की तुलना में खराब है। यहां के मुसलमानों आर्थिक रूप से बहुत कमजोर है। जबकि दूसरी ओर बंगाल की ममता सरकार का यह दावा है कि उनकी सरकार ने अल्पसंख्यकों के विकास का 99 फीसदी काम पूरा कर लिया है।
रिर्पोट में यह दावा किया गया कि इस समुदाय के सिर्फ एक फीसदी परिवार के पास ही प्राइवेट सेक्टर में सैलरी जॉब है। ग्रामीण इलाकों में रह रही 47 फीसदी मुस्लिम आबादी खेती और गैर कृषि योग्य काम में लगे हुई है। वही, ग्रामीण इलाके में करीब 80 फीसदी मुस्लिम परिवारों की कमाई प्रति माह सिर्फ 5000 रुपये है। जो कि गरीबी रेखा के लिए तय किए गए मानक के करीब है।
रिपोर्ट के मुताबिक, 38.3 फीसदी मुस्लिम परिवार 2500 रुपये प्रतिमाह कमा पाता है, जो कि गरीबी रेखा के लिए तय किए गए मानक से एक चौथाई नीचे है। वहीं, महज 3.4 फीसदी मुस्लिम परिवारों की कमाई 15,000 रुपये या फिर इससे ज्यादा है। सेन की रिपोर्ट में यह दावा भी किया गया है कि जहां सत्तारूढ़ टीएमसी का दबदबा है वहां इनकी स्थिति अच्छी है और जहां उसका प्रभाव कम है वहां मुसलमानों की स्थिति दयनीय है।
उदाहरण के तौर पर रिपोर्ट में यह बात कही गई है कि हुगली और हावड़ा में मुसलमानों की स्थिति अच्छी है जहां टीएमसी का अच्छा प्रभाव है। वहीं उत्तरी दिनाजपुर, जलपाईगुगुड़ी, पुरुलिया जहां टीएमसी की स्थिति अच्छी नहीं, वहां मुसलमानों की भी आर्थिक स्थिति अच्छी नहीं है। बंगाल में नादिया और पूर्वी मिदनापुर में मुस्लिम आबादी सबसे अधिक गरीब है, जबकि इन्हीं इलाकों में दूसरे समुदायों की स्थिति ऐसी नहीं है।
वहीं, रोचक तथ्य यह है कि टीएमसी ने अपने पूर्ववर्ती सरकार की अपेक्षा अल्पसंख्यक मामले के मंत्रालय के बजट में पांच गुनी वृद्धि की है, लेकिन उनकी स्थिति में अपेक्षाकृत सुधार नहीं देखा जा रहा। 2016-17 के बजट में वित्त मंत्री अमित मित्रा ने अल्पसंख्यक मामले के विभाग को 2500 करोड़ रुपये आवंटित किए हैं।