मोदी बुधवार को बेल्जियम दौरे के दौरान देश के प्रधानमंत्री चार्ल्स माइकल के साथ एक द्विपक्षीय शिखर सम्मेलन का आयोजन करेंगे और उसके बाद 13वें भारतीय-यूरोपीय संघ शिखर सम्मेलन में शामिल होंगे। लंच के बाद दोनों देशों के प्रधानमंत्री दुनिया के सबसे बड़े ऑप्टिकल टेलिस्कोप को टेक्निकली एक्टिवेट करेंगे तथा दोनों नेता ज्वॉइंट स्टेटमेंट भी जारी करेंगे। वह दिन में एक कार्यक्रम में भारतीय समुदाय के करीब 5,000 लोगों को संबोधित भी करेंगे।
वाशिंगटन के लिए होंगे रवाना
मोदी 31 मार्च को दो दिवसीय चौथे परमाणु सुरक्षा शिखर सम्मेलन में शामिल होने के लिए अमरीका रवाना होंगे। इस शिखर सम्मेलन का आयोजन अमेरिका के राष्ट्रपति बराक ओबामा कर रहे हैं। वहां से लौटते समय वह दो-तीन अप्रैल को सऊदी अरब में एक द्विपक्षीय यात्रा पर रहेंगे।
कड़ी सुरक्षा व्यवस्था के बीच रहेंगे पीएम मोदी
गौरतलब है कि एक सप्ताह पहले ही ब्रसेल्स में बम धमाके हुए थे जिनमें कई लोग मारे गए थे तथा काफी घायल भी हो गए थे। इस्लामिक स्टेट ने इस हमले की जिम्मेदारी लेते हुए यूरोप पर और हमले करने की धमकी भी दी थी।