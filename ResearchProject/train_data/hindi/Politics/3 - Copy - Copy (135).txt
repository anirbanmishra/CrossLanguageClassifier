सीरिया में सक्रिय विभिन्न आतंकी संगठन भारी हथियार, बंदूकें और गोलियां खरीदने के लिए फेसबुक जैसे सोशल मीडिया का इस्तेमाल कर रहे हैं। यह जानकारी ब्रिटिश मीडिया ने दी। इस्लामिक स्टेट (आईएस) और अल कायदा जैसे संगठन फेसबुक का इस्तेमाल विमानभेदी रॉकेट लांचकर खरीदने में इस्तेमाल कर सकते हैं।
ब्रिटेन के एक प्रमुख अखबार 'डेली मिरर' में गुरुवार को छपी एक खबर के मुताबिक, आईएस और अलकायदा 'मैपेड्स' खरीदनें में लगे हैं। यह छोटा एयर डिफेंस सिस्टम है जिसकी मदद से नागरिक या लड़ाकू विमानों को मार गिराया जा सकता है। इसे सोशल मीडिया में बने 'द फस्र्ट वेपंस मार्केट इन इडलिब (सीरिया) कंट्रीसाइडÓ पेज पर 67 हजार अमरीकी डॉलर (करीब 46 लाख 11 हजार 610 रुपए) में बेचा जा रहा है।
अखबार के मुताबिक हालांकि, ऐसे हथियारों को सीरिया के विद्रोही बेच रहे हैं। लेकिन, देश में चल रहे गृहयुद्ध को देखते हुए यह आईएस के हाथ में आसानी से पड़ सकता है। पेज पर एक पोस्ट में सोवियत काल का एजीएस-17 ग्रेनेड लांचर 3 हजार 800 डॉलर (करीब 2 लाख 61 हजार 440 रुपए) में बिक रहा है। यही नहीं, पेज पर और भी खतरनाक हथियार बेचे जा रहे हैं।