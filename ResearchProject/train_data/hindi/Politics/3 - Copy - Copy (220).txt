चंडीगढ़। खडूर साहिब विधानसभा उपचुनाव के लिए चुनाव प्रचार वीरवार शाम को थम गया। मैदान में डटे प्रत्याशी मतदान से एक दिन पहले शुक्रवार को व्यक्तिगत जनसंपर्क कर मतदाताओं को रिझाने का प्रयास करेंगे। मतदान 13 फरवरी को होगा। चुनाव प्रचार थमने के साथ ही चुनाव आयोग ने खडूर साहिब निर्वाचन क्षेत्र से बाहर से आए लोगों को इलाका छोड़कर जाने के निर्देश भी दे दिए हैं।
पंजाब के मुख्य निर्वाचन अधिकारी वी.के. सिंह ने बताया कि उपचुनाव के लिए मतदान के दौरान मतदाताओं को फोटो पहचान पत्र लेकर आना होगा। साथ ही चुनाव स्टाफ को अधिकृत फोटो वोटर पर्चियां भी मतदाताओं को बांटने को कहा गया है।