जौनपुर. बदलापुर विधानसभा सीट से पूर्व भाजपा प्रत्याशी विनय कुमार सिंहको प्रदेश नेतृत्व ने अनुशासनहीनता के आरोप में बाहर का रास्ता दिखा दिया है। विनय सिंह एमएलसी चुनाव में अपने प्रत्याशी सतीश सिंह का साथ न देकर बसपा प्रत्याशी बृजेश सिंह के प्रचार प्रसार में जुट हुए थे। जिसको गंभीरता सेे लेते हुए पार्टी ने सोमवार को उनपर कार्रवाई की।
जिले में एमएलसी चुनाव के लिए भाजपा ने सतीश सिंह को टिकट थमाया है। सतीश सिंह को टिकट क्या मिला पार्टी में गुटबाजी शुरू हो गई। जब कभी सतीश सिंह प्रचार प्रसार में निकलते भाजपा के कुछ नेता उनका साथ देने के बजाए उनका विरोध शुरू कर देते। इस सूची में सबसे पहला नाम बदलापुर विधानसभा क्षेत्र से भाजपा के पूर्व प्रत्याशी विनय सिंह का था।
विनय सिंह सतीश सिंह का विरोध तो करते ही साथ में बसपा प्रत्याशी बृजेश सिंह प्रिंशू के लिए वोट बटोरते नजर आते। विनय सिंह ने इसकी शिकायत प्रदेश अध्यक्ष डाॅ0 लक्ष्मीकांत वाजपेयी से की तो उन्होंने मामले जांच कराई। आरोप सही पाए गए तो डाॅ0 वाजवेपयी ने विनय सिंह को अनुशासनहीनता के आरोप में पार्टी से निष्काशित कर दिया। सूत्रों की मानें तो कई और लोगों पर निष्कासन की तलवार लटक रही है। भापजा का प्रदेश नेतृत्व चुनाव को लेकर कोई अनुशासनहीनता सहने के मूड में नही है।