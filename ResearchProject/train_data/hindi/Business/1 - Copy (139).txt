वायदा बाजार की तस्वीर सुधारने के लिए फॉर्वर्ड मार्केट्स कमीशन (एफएमसी) कई अहम कदम उठाने जा रहा है।

एफएमसी के चेयरमैन, रमेश अभिषेक का कहना है कि फ्यूचर मार्केट की तस्वीर सुधारने के लिए सट्टेबाजी, हेजिंग में समानता और हाजिर बाजार के साथ तालमेल बिठाना बेहद जरुरी हो गया है।

रमेश अभिषेक ने माना है कि वायदा बाजार में काफी सट्टेबाजी हो रही है और एफएमसी इस पर रोक लगाने की तैयारी कर रहा है।

रमेश अभिषेक के मुताबिक जल्द डिलिवरी सेंटर के साथ कमोडिटी की लॉट साइज और दूसरे जरूरी बदलाव किए जाएंगे।

इसके साथ ही, कारोबारियों में भरोसा बढ़ाने के लिए एफएमसी हाजिर कारोबारियों से सुझाव लेने वाला है।
