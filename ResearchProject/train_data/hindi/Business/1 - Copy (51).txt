टैक्स विभाग तकनीकी समाधान करे
जयपुर ।राजस्थान खाद्य पदार्थ व्यापार संघ के अध्यक्ष बाबूलाल गुप्ता ने वाणिज्य कर विभाग के आयुक्त को व्यवहारियों को रिटर्न फाइल करने में आ रही समस्याओं से अवगत करवाते हुए उचित कार्यवाही कर विभाग द्वारा चलाई गई एमनेस्टी स्कीम को दो माह के लिए बढ़ाने की मांग की हैं। संघ का प्रतिनिधी मण्डल सोमवार को वाणिज्य कर विभाग के आयुक्त से भेंट कर व्यवहारियों को विभाग से सम्बन्धित आ रही विभिन्न समस्याओं के समाधान के लिए ज्ञापन प्रस्तुत किया। खाद्य पदार्थ व्यापारियों की समस्या 1.	2011-12 व 2012-13 के लिए पूर्व की भांति क्लीयरिंग हाउस चलाए 2.	व्यवहारियों द्वारा 2011-12 के असेसमेंट के लिए मांगे गए बिल आदि प्रस्तुत करने के बाद भी विभाग द्वारा कोई कार्यवाही नहीं करने से व्यवहारियों का असेसमेंट नहीं हो पा रहा हैं। जिस पर शीघ्र ही उचित कार्यवाही की जानी चाहिए। 3.	पुराने घोषणा पत्रों यथा- सी फार्म, एफ फार्म, फार्म 36ए व फार्म 15 स्वीकार करने की समय सीमा 6 माह बढ़ाकर इनके उपयोग की सीमा, जो कि वर्तमान में 2 वर्ष ही हैं, को समाप्त किया जाना चाहिए। 4.	फार्म 36ए को विभागीय स्तर पर ही वेरिफाई कर व्यवहारियों की डिमांड समाप्त की जानी चाहिए तथा एक हलफनामा लेकर व्यवहारी के पक्ष में असेसमेंट किया जाना चाहिए। 5. आॅनलाइन रिटर्न फाइल में सभी फार्म-फार्म 35, फार्म 36 आदि अलग-अलग जनरेट करने की व्यवस्था की जानी चाहिए एवं 2013-14 के बाद के वर्षों का फार्म 36ए आनलाइन जनरेट नहीं हो रहा, इसे दूरस्त किया जाना चाहिए। 6.	फार्म 36ए व फार्म 15 को व्यवहारी की द्वितीय कॉपी से वेरिफाई कर व्यवहारियों की डिमाण्ड समाप्त की जानी चाहिए। पूर्व में फार्म 36ए प्रस्तुत कर दिय गये हैं लेकिन विभाग के स्तर पर उपलब्ध नहीं हैं। 7. फार्म 35 आॅनलाइन के साथ-साथ आफलाइन भी जनरेट करने की व्यवस्था की जानी चाहिए। क्योंकि सभी गांव-कस्बों में इंटरनेट की उपलब्धता नहीं हैं। 8.	लेट फाइलिंग के कारण लगी लेट फीस को भी एमनेस्टी स्कीम के तहत माफ किया जाना चाहिए।
 