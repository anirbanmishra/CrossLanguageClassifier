आपका पैसा आपकी जिंदगी तब बनाएगा, जब आप उसे सही जगह निवेश करेंगें। एक पर्सनल फाइनेंस स्पेशलिस्ट होने के नाते योर मनी की हमेशा ये कोशिश होती है कि आपको ना सिर्फ सही निवेश की रणनीति दी जाए, बल्कि आप जी सकें अपने ख्वाबों की जिंदगी।

जब बात आती है अपने पैसे की तो अकसर हम ये महसूस करते हैं कि महीने के आखिर तक हमारी सेविंग बचती नहीं है। हम महीने के खर्च को ट्रेक रखना भूल जाते हैं। और यहां काम आते हैं मनी ऐस, जिसमें सबसे ताजी एंट्री हुई है मनी व्यू नाम के नए ऐप की। कैसे काम करता है ये ऐप और कैसे ये आपके पैसे को सभालता है, सेफ्टी और सिक्योरिटी के लिहाज से ये ऐप कैसा है ये जानने के लिए आज हमारे साथ हैं मनी व्यू के पुनीत अग्रवाल, बोनांजा पोर्टफोलियो अचिन गोयल और इनफॉर्मेशन सिक्योरिटी स्पेशल्टि नितिन भटनागर।

आईसीआईसीआई प्रुडेंशियल और मनी व्यू ने सेविंग के ये 2 नए ऐप लॉन्च किए हैं जिसका लक्ष्य पैसा बचाने और निवेश करने की सुविधा देना है। इन ऐप्स के नाम सेविंग प्सल और टैक्स सेवर प्लस हैं।

सेविंग प्लस सेविंग की आदत डालने वाला ऐप है। ये ऐप लक्ष्यों के मुताबिक बचत करने में मदद करता है। इसके जरिए आप अपनी बचत को आईसीआईसीआई प्रू के लिक्विड फंड में निवेश कर सकते हैं। वहीं टैक्स सेवर प्लस टैक्स बचाने के लिए ईएलएसएस में निवेश में मदद करता है।

साइबर सिक्योरिटी से जुड़े लोगों का कहना है कि पर्सनल फाइनेंस ऐप में सिक्योरिटी को लेकर चिंताएं होती हैं। ये ऐप यूजर की सभी वित्तीय और व्यक्तिगत जानकारी लेते हैं। जिससे ऐप से साइबर फ्रॉड का खतरा रहता है।