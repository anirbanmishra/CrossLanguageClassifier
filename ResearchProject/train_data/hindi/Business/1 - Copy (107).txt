एएसबीए यानि एस्बा से आईपीओ में पैसा लगाने में दिक्कतें आ रही है। सभी रिटेल को आईपीओ में निवेश करने में मुश्किल हो रही है। दरअसल एस्बा सेंटर कम हैं और सभी रिटेल के पास एस्बा नहीं है, इसलिए एस्बा से आईपीओ में पैसा लगाने में दिक्कत हो रही है। साथ ही एस्बा से आईपीओ के लिए फॉर्म जमा करने में भी दिक्कत आ रही है। यही वजह है कि हाल के आईपीओ को ठंडा रिस्पान्स मिला है।

इसी मुद्दे पर कल्पतरू मल्टीप्लायर के एमडी, आदित्य मान्य जैन का कहना है कि एस्बा के चलते काफी दिक्कतों का सामना करना पड़ा रहा है। पहले जहां आईपीओ के लिए रोजाना 300 फॉर्म जमा होते थे, वहीं अब एस्बा के चलते मुश्किल से 20 फॉर्म जमा हो रहे हैं। दरअसल टियर-2 और टियर-3 शहरों में एस्बा को लेकर जानकारी नहीं है, ऐसे में ज्यादा दिक्कत हो रही है। लिहाजा सेबी को एस्बा को लेकर कदम उठाने की जरूरत है। अगर सेबी ने समय पर रहते कदम नहीं उठाए तो प्राइमरी मार्केट को काफी दिक्कतों का सामना करना पड़ सकता है।
