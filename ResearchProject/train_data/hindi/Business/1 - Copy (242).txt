कहते है कि प्यार अंधा होता है। प्यार कभी भी, कहीं भी और किसी से भी हो सकता है। इस दिल का कोई भरोसा नहीं, जिस पर आ जाए बस उसी का हो जाता है। लेकिन जब आप अपने प्यार को पाटर्नर बनाने का फैसला करते है, तो दिल के साथ-साथ थोड़ा दिमाग भी चलाना जरूरी है। क्यों न दिल की धड़कनों के अलावा अपने और अपने पाटर्नर के बैंक बैलेंस पर भी ध्यान रखा जाए और अगर आप सिंगल हैं तो फिर इस वेलेंटाइन डे के मौके पर योर मनी दिलाएगा आपको आपका सही पाटर्नर जी हां आपके लिए वित्तीय रुप से बेहतर पार्टनर कौन है ये हम आपको बताने जा रहे हैं। यहां ये बताने के लिए हैं वाइजइन्वेस्ट के हेमंत रुस्तगी और फाइनेंशियल प्लानर गौरव मशरूवाला।

जानकारों का कहना है कि हर कपल के लिए फाइनेंशियल प्लानिंग जरूरी होती है। अक्सर कपल फाइनेंशियल प्लानिंग को नजरअंदाज करते हैं। प्यार में पैसे की बात सबसे बाद में आती है। प्यार के साथ अपने करयर ग्रोथ पर भी ध्यान देना चाहिए। आपको अपने पार्टनर के साथ बैंक बैलेंस की चर्चा जरूर करना चाहिए।

कमाने के साथ-साथ खर्च करने पर ध्यान रखना बहुत जरूरी होता है। प्यार में अहम के लिए कोई जगह नहीं होती। एक दूसरे की जिम्मेदारियों को समझना जरूरी होता है। एक दूसरे के साथ सैलरी, इनकम से जुड़ी जानकारी छुपाना सही नहीं होता।