सुप्रीम कोर्ट ने सेल्स टैक्स मामले में एस्सार ऑयल की पुनर्विचार याचिका खारिज कर दी है। जनवरी में सुप्रीम कोर्ट ने कंपनी को गुजरात सरकार को ब्याज के साथ बकाया सेल्स टैक्स चुकाने के लिए कहा था।

2008 में गुजरात हाई कोर्ट ने एस्सार ऑयल के पक्ष में फैसला सुनाया था। फैसले के खिलाफ गुजरात सरकार ने मामले पर सुप्रीम कोर्ट में अर्जी दी थी।

एस्सार ऑयल पर 6300 करोड़ रुपये का सेल्स टैक्स बकाया है। गुजरात सरकार का कहना है कि कंपनी के वाडीनार प्लांट में 15 अगस्त 2003 तक उत्पादन शुरू नहीं हुआ था, इसलिए कंपनी डिफर्ड सेल्स टैक्स स्कीम का फायदा नहीं ले सकती है। 

एस्सार ऑयल का कहना है कि वित्त वर्ष 2012 की तीसरी तिमाही में कंपनी सेल्स टैक्स के लिए 4015 करोड़ रुपये अलग रखे हैं। कंपनी की टैक्स के भुगतान को लेकर गुजरात सरकार से बातचीत चल रही है।
