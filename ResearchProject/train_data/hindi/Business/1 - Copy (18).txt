वित्त वर्ष का अंतिम दिन तथा अग्रिम कर जमा कराने की आखिरी तारीख होने के कारण गुरुवार को सरकारी कामकाज के लिए बैंक शाखाएँ रात आठ बजे तक खुली रहेंगी.
रिजर्व बैंक ने सभी व्यावसायिक बैंकों को एक अधिसूचना जारी कर पहले ही इस आशय का निर्देश जारी कर दिया है. जिन शाखाओं पर कर जमा कराने की सुविधा है तथा अन्य सरकारी कामकाज होते हैं वहाँ रात आठ बजे तक कारोबार होगा.
इसके अलावा इलेक्ट्रॉनिक ट्रांजेक्शन मध्य रात्रि तक जारी रहेंगे.