पीसी ज्वेलर के एमडी बलराम गर्ग का कहना है कि बजट में लिए गए फैसले जैसे ज्वैलरी पर 1 फीसदी की एक्साइज ड्यूटी लगाना और 2 लाख की नकद खरीद पर 1 फीसदी टैक्स से ज्वैलरी सेक्टर की बहुत मुश्किलें बढ़ गई हैं। सरकार को ये ड्यूटी नहीं लगानी चाहिए थी और अगले साल जीएसटी आने का इंतजार करना चाहिए था। सरकार को 1 साल के लिए अलग से 1 फीसदी ड्यूटी लगाने की जरूरत नहीं थी। 

ज्वैलरी इंडस्ट्री के लिए 2 लाख नकद पर पैन देना भी बहुत बड़ा कारण है जो ज्वैलरी इंडस्ट्री के लिए निगेटिव हो रहा है। जो लोग बिना पैन कार्ड के सोना खरीदना चाहते हैं उनके लिए स्मगल गुड्स के रूप में ये विकल्प उपलब्ध है तो इसका खामियाजा ज्वैलरी इंडस्ट्री के लिए भुगतना पड़ रहा है। लोग संगठित सेक्टर के लिए पैन नंबर जरूरी होने से असंगठित सेक्टर से सोना खरीदना पसंद करेंगे जिसके चलते ब्रांडेंड ज्वैलरी इंडस्ट्री को ज्यादा नुकसान होगा।
