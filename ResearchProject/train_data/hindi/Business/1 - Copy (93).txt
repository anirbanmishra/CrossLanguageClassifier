दूरसंचार कंपनी एयरसेल ने सार्वजनिक क्षेत्र की बीएसएनएल के साथ देश भर में 2जी इंट्रासर्कल रोमिंग को लेकर समझौता किया है.

एयरसेल ने सोमवार को एक बयान में कहा, 'यह सार्वजनिक क्षेत्र की कंपनी और निजी कंपनी के बीच पहला समझौता है. इस रणनीतिक गठजोड़ के साथ दोनों संगठन ग्राहकों को बेहतर सेवा दे सकेंगे.'

कंपनी ने आगे कहा कि इस समझौते के तहत हम एक-दूसरे की संपत्ति और नेटवर्क का उपयोग कर सकेंगे. समझौते से नेटवर्क संपर्क के साथ-साथ गुणवत्ता बेहतर होगी.

