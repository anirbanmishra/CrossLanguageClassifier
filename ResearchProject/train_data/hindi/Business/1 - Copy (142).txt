सोने के आयात पर सरकार ने ड्यूटी 2 फीसदी से बढ़ाकर 4 फीसदी कर दी है। दरअसल आर्थिक मंदी के माहौल में बड़े पैमाने पर निवेशकों का पैसा सोने में जा रहा है। ऐसे में सोने की मांग बढ़ती जा रही है और मांग को पूरा करने के लिए बड़े पैमाने पर सोने का आयात करना पड़ रहा है। लिहाजा इस साल देश से करीब 2.7 लाख करोड़ रुपये बाहर चला गया।

इस चलन ने डॉलर के मुकाबले रुपये को भी काफी कमजोर कर दिया था। इससे चालू वित्तीय घाटा भी लगातार बढ़ता जा रहा है। ऐसे में इस रकम को देश में रोकना सरकार की सबसे बड़ी चुनौती बन गई थी। सरकार का दावा है कि सोने पर इंपोर्ट ड्यूटी बढ़ने से घरेलू बाजार समेत बैंकिंग सिस्टम में भी लिक्विडी बढ़ाने में मदद मिलेगी।