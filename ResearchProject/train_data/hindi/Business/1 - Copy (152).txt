प्रणव मुखर्जी के बजट की विपक्ष ने जमकर आलोचना की है। बीजेपी के वरिष्ट नेता और पूर्व वित्त मंत्री यशवंत सिन्हा ने बजट पर असंतोष जताते हुए कहा है कि वित्त मंत्री द्वारा पेश किया गया बजट पूरी तरह से दिशाहीन है और यह महंगाई बढ़ाने के साथ-साथ देश को पीछे ले जाएगा।

सीपीआई के नेता सीताराम येचुरी ने भी वित्त मंत्री के बजट से काफी मायूसी जताई है। उनका मानना है कि यह बजट महंगाई बढ़ाएगा और विकास घटाएगा। साथ ही उन्होंने प्रणव मुखर्जी के उस तर्क को भी पूरी तरह से खारिज कर दिया कि गठबंधन की राजनीति के चलते बड़े फैसले लेने में सरकार नाकाम है।

हालांकि प्रणव दा के इस बजट को ग्रामीण विकास मंत्री जयराम रमेश ने काफी सकारात्मक बताया है। जयराम रमेश कहा है कि उन्हें बजट में वित्तमंत्री के द्वारा किए गए सभी ऐलान पसंद आए हैं।
