घरेलू बाजार में पिछले वित्त वर्ष में यात्री कारों की ब्रिकी 7.87 प्रतिशत बढ़कर 20 लाख 25 हजार 479 पर पहुंच गई. यह वित्त वर्ष 2014 -15 में 18 लाख 77 हजार 706 रही थी.
यह लगातार दूसरा साल है जब देश में कारों की ब्रिकी बढ़ी है. वित्त वर्ष 2014-15 में यह 4.99 प्रतिशत बढ़ी थी हालांकि मार्च 2016 में घरेलू बाजार में कारों की ब्रिकी 0.30 प्रतिशत घटकर एक लाख 75 हजार 730 रह गई.
पूरे वित्त वर्ष के दौरान मोटरसाइकिलों की ब्रिकी 0.24 प्रतिशत घटकर एक करोड़ सात लाख 466 रही. हालांकि स्कूटरों तथा स्कूटी की ब्रिकी में 11.79 प्रतिशत इजाफे के कारण दुपहिया वाहनों की कुल ब्रिकी 3.01 प्रतिशत बढकर एक करोड़ 64 लाख 55 हजार 911 पर पहुंच गई.
देश भर में सभी श्रेणी के वाहनों की कुल ब्रिकी  3.78 प्रतिशत बढ़कर दो करोड़ चार लाख 69 हजार 385  हो गयी तथा निर्यात 1.91 प्रतिशत बढकर 36 लाख 41 हजार 546 रहा.