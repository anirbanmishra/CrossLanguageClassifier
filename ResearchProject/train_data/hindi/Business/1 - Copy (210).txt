22 फरवरी 2012
आवाज़ समाचार

अमेरिकी बाजारों से मिले सुस्त संकेतों का असर एशियाई बाजारों पर साफ देखने को मिल रहा है। शुरुआती कारोबार में निक्केई और ताइवान इंडेक्स में बढ़त दिख रही है, लेकिन बाकी सभी एशियाई बाजार के इंडेक्स में लाल निशान नजर आ रहा है।

निक्केई 14.50 अंक यानि 0.15 फीसदी की बढ़त के साथ 9,477.50 के स्तर पर कारोबार कर रहा है। हालांकि हैंग सेंग 96.50 अंक यानि 0.5 फीसदी टूटकर 21,382 पर आ गया है। शंघाई कम्पोजिट भी हल्की गिरावट के साथ 2,380 पर कारोबार कर रहा है।

वहीं एसजीएक्स निफ्टी में भी 12.5 अंकों की कमजोरी आई है और ये 5,607.50 पर आ गया है। कोरियाई बाजार का इंडेक्स कोस्पी 1 अंक टूटकर 2,023 पर कारोबार कर रहा है। स्ट्रेट्स टाइम्स 21 अंक यानि 0.7 फीसदी लुढ़ककर 3,004 पर कारोबार कर रहा है। हालांकि ताइवान इंडेक्स 67 अंक यानि करीब 1 फीसदी की मजबूती के साथ 7,988 पर कारोबार कर रहा है।