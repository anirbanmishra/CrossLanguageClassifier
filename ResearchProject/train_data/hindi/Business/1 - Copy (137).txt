2जी लाइसेंस रद्द करने के मामले में सुप्रीम कोर्ट ने टेलीकॉम कंपनियों की पुनर्विचार याचिका खारिज कर दी है। लेकिन सरकार के लिए राहत की बात यह है कि लाइसेंस रद्द करने की सरकार की याचिका को मंजूर किया जाए या नहीं इस पर सुनवाई 13 अप्रैल को होगी।

सुप्रीम कोर्ट ने 2जी लाइसेंस के मामले में दाखिल 11 अर्जियों में से 10 अर्जियों को खारिज कर दिया है। हालांकि कोर्ट ने सरकार द्वारा दायर की गई पुनर्विचार याचिका पर सुनवाई 13 अप्रैल को करने की बात कही है। वहीं सुप्रीम कोर्ट ने मामले में दाखिल प्रधानमंत्री कर्यालय की भी याचिका खारिज कर दी।

सर्वोच्च न्यायलय ने लाइसेंस रद्द करने के फैसले की समीक्षा के लिए पूर्व टेलीकॉम मंत्री ए राजा की भी समीक्षा याचिका पर सुनवाई करने से इनकार कर दिया, वहीं 2जी स्पेक्ट्रम नीलामी के संबंध में दायर सिस्टेमा श्याम की भी अर्जी खारिज हो गई है।

पुनर्विचार याचिका रद्द होने से यूनिनॉर काफी निराशा है। कंपनी का कहना है कि वह सुप्रीम कोर्ट में क्यूरेटिव पिटीशन दाखिल करेंगे। मालूम हो कि क्यूरेटिव पिटीशन समीक्षा अर्जी खारिज होने के बाद दाखिल की जाती है।
