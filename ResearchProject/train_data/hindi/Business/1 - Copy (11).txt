सार्वजनिक क्षेत्र के आईडीबीआई बैंक की चार दिवसीय राष्ट्रव्यापी हड़ताल सोमवार से शुरू होगी.
ऑल इंडिया बैंक इम्प्लॉयीज एसोसिएशन (एआईबीईए) ने कहा कि सरकार के आईडीबीआई बैंक में अपनी हिस्सेदारी घटाकर 50 फीसदी से कम करने के प्रस्ताव के विरोध में हड़ताल बुलायी गयी है.
हड़ताल यूनाइटेड फोरम ऑफ आईडीबीआई ऑफिसर्स एंड इम्प्लॉयीज ने आहूत की है, जिसमें ऑल इंडिया आईडीबीआई इम्प्लॉयीज एसोसिएशन और ऑल इंडिया आईडीबीआई ऑफिसर्स एसोसिएशन शामिल हैं.
उल्लेखनीय है कि इस हड़ताल से बैंक में कुल नौ दिन तक कामकाज प्रभावित रहेगा. 24 मार्च को होली, उसके अगले दिन गुड फ्राइडे, फिर चौथे शनिवार और रविवार को अवकाश के कारण पहले ही चार दिन कामकाज नहीं हुये.
वहीं, 28 से 31 मार्च तक हड़ताल तथा 01 अप्रैल को नये वित्त वर्ष के पहले दिन छुट्टी रहने पर भी बैंक में काम नहीं होगा