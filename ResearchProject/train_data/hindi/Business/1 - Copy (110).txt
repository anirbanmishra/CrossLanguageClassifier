भारत वायर रोप्स का आईपीओ आज से सब्सक्रिप्शन के लिए खुल गया है। भारत वायर रोप्स का आईपीओ 22 मार्च तक खुला रहेगा। भारत वायर रोप्स ने आईपीओ का प्राइस बैंड 40-45 रुपये प्रति शेयर तय किया है। भारत वायर रोप्स का इश्यू साइज 70 करोड़ रुपये का है। भारत वायर रोप्स ऑयल एंड गैस, माइनिंग, पावर और रेलवे क्लाइंट्स के लिए वायर रोप बनाती है। कंपनी इस आईपीओ से जुटाई गई रकम का इस्तेमाल कर्ज कम करने और क्षमता विस्तार में करेगी।

भारत वायर रोप्स के एमडी एम एल मित्तल ने सीएनबीसी-आवाज़ से कहा कि वायर रोप्स का इस्तेमाल 20 से ज्यादा इंडस्ट्रीज में होता है। वायर रोप्स हाईटेक इंजीनियरिंग प्रोडक्ट है। कंपनी महाराष्ट्र के चालीस गांव में एक मेगा प्रोजेक्ट लगाने जा रही है। जिसकी क्षमता 66 हजार एमटीपीए होगी। उन्होंने आगे कहा कि वायर रोप्स बिजनेस मे प्रतिस्पर्धा बेहद कम है। उन्होने आगे ये भी बताया कि कंपनी पर 350 करोड़ रुपये का कर्ज है।

एम एल मित्तल ने बताया कि कंपनी करीब 13 देशों को एक्सपोर्ट करती है। कंपनी कच्चा माल घरेलू बाजार से ही लेती है। लेकिन अब कंपनी बैकवर्ड इंटीग्रेशन पर फोकस कर रही है।