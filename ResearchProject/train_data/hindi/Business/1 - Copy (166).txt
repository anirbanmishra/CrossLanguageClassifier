क्यूपिड के शेयर में आज से ट्रेडिंग पर रोक लगा दी गई है। बीएसई ने कंपनी के शेयर में ट्रेडिंग सस्पेंड कर दिया है। शेयर में उठापटक को रोकने के लिए ट्रेडिंग पर रोक लगाई गई है। कंपनी ने 2011 में प्रोमोटर्स को प्रेफरेंशियल शेयर जारी किए थे जिनके बारे में कंपनी से जानकारी मांगी गई है।

क्यूपिड के सीएमडी ओम गर्ग ने आवाज़ के साथ बात करते हुए बताया कि बीएसई ने कंपनी से 2011 में प्रेमोटरों को जारी किए गये वारंट्स को बारे में जानकारी मांगी है। कंपनी ने इस बारे में सारी जानकारी बीएसई को दे दी है। उन्होंने बताया की बीएसई की तरफ से जवाब आया है कि कंपनी की तरफ से जमा किए गए दस्तावेजों की जांच करके कंपनी को इस बारे सूचित किया जाएगा।

ओम गर्ग ने कहा कि एक्सचेंज ने सिर्फ 2 दिन पहले लेटर देकर ट्रेडिंग रोकी है जो बहुत ही चौकाने वाला निर्णय है। उन्होंने आगे कहा कि एनएसई पर भी कंपनी के शेयरों के लिस्टिंग के लिए आवेदन किया गया है जिस पर अप्रैल में जवाब मिलने की उम्मीद है।