
टाटा स्टील के यूके के बिजनेस को खरीदने में 3 कंपनियों ने दिलचस्पी दिखाई है। जिन कंपनियों के नाम सामने आ रहे हैं उनमें ग्रेबुल और लिबर्टी हाउस भी शामिल हैं। संभावित खरीदार अगले हफ्ते तक एक्सप्रेशन ऑफ इंटरेस्ट भेजेंगे। और तभी यूके बिजनेस के वैल्युएशन को लेकर तस्वीर साफ होगी। खरीदारों को अपनी बोली के साथ बिजनेस के टर्नअराउंड का प्लान भी देना होगा। टाटा स्टील को उम्मीद है कि इस महीने के आखिर तक खरीदारों के नाम शॉर्टलिस्ट कर लिए जाएंगे।

टाटा स्टील के यूके के कारोबार को खरीदने की रेस में शामिल कंपनी लिबर्टी हाउस के सीईओ संजीव गुप्ता ने हमारे संवाददाता संजय सूरी से खास बातचीत में कहा कि अगर वे कारोबार खरीदते हैं तो कुछ बुनियादी बदलाव करेंगे लेकिन इसमें कोई भी नौकरी नहीं जाएगी।