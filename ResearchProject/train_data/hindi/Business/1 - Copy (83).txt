‘उदय’ से अर्थव्यवस्था पर पड़ेगा दबाव
मुंबई ।रिजर्व बैंक (आरबीआई) की एक रिपोर्ट में कहा गया है कि ऊर्जा क्षेत्र में उदय योजना लागू करने से मध्यम अवधि में राज्यों की वित्तीय स्थिति पर दबाव पड़ेगा। केंद्रीय बैंक ने अपनी सालाना रिपोर्ट ‘स्टेट फाइनेंसेज:ए स्टडी आॅफ बजट’ में कहा है मध्यम अवधि में राज्यों की वित्तीय स्थिति पर उदय के प्रभाव को लेकर कुछ चिंताएं हैं। हालांकि, इसका प्रभाव तत्काल अधिक न हो, लेकिन बिजली वितरण कंपनियों के ऋण का 75 प्रतिशत बोझ लेने के कारण आने वाले वर्षों में राज्यों की वित्तीय स्थिति पर दबाव पड़ सकता है। रिपोर्ट में कहा गया है कि इससे राज्य अपने खर्च में कटौती करने पर विवश होंगे जिससे विकास रुक सकता है। आरबीआई के अनुसार राज्यों के लिए अपना घाटा कम करने संभावना क्षीण है जिससे केंद्र सरकार पर और अधिक समायोजन का दबाव पड़ेगा। सरकार ने बिजली वितरण कंपनियों के पास पड़ी गैर-निष्पादित परिसंपत्ति (एनपीए) का बैंकों पर बोझ कम करने के उद्देश्य से पिछले साल 05 नवंबर को उदय योजना शुरू की थी। इसमें बिजल कंपनियों का 75 प्रतिशत ऋण बोझ राज्य सरकार उाती है और इस प्रकार राज्य सरकारों से बैंकों को पैसा मिलने से उनका एनपीए कम हो जाता है। बैंकों द्वारा ऊर्जा क्षेत्र को दिएऋण का 30 प्रतिशत यानी 1.6 लाख करोड़ से 1.8 लाख करोड़ रुपये के बीच बिजली वितरण कंपनियों को दिये गये हैं। उदय से बैंकों को अपना बैलेंस शीट सुधारने में मदद जरूर मिलेगी, लेकिन राज्यों की अर्थव्यवस्था गड़बड़ाने का खतरा भी है। उदय की शुरुआत के दो महीने के भीतर 15 प्रदेशों ने इस योजना को अपनाया है। इसमें उत्तर प्रदेश, बिहार, ओडिशा, महाराष्ट्र, आंध्र प्रदेश, हिमाचल प्रदेश, मध्य प्रदेश, उत्तराखंड, छत्तीसगढ़, जम्मू-कश्मीर, झारखंड, गुजरात, पंजाब, हरियाणा तथा राजस्थान शामिल हैं।
 