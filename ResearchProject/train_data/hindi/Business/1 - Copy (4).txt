कंपनी के मुख्य कार्यकारी अधिकारी एलेक्स फेंग ने इन्हें पेश करते हुए कहा कि वी3 की कीमत 17980 रुपए और वी3 मैक्स की 23980 रुपए है। बॉलीवुड अभिनेता रणवीर सिंह को कंपनी का ब्रांड एम्बेसडर बनाया गया है।
     
उन्होंने कहा कि ऑक्टाकोर स्नैपड्रैगन 616 प्रोसेसर और पांच इंच डिस्प्ले वाले वी3 में 2550 एमएएच की बैटरी, तीन गीगाबाइट (जीबी) रैम और 16 जीबी मेमोरी है। वहीं, 1.8 गीगाहर्ट्ज क्वालकॉम स्नैपड्रैगन 652 प्रोसेसर आधारित वी3 मैक्स में 5.5 इंच का एचडी डिस्प्ले, 3000 एमएएच की लीथियम आयन बैटरी, चार जीबी रैम और 32 जीबी मेमोरी है, जिसे 128 जीबी तक बढ़ाया जा सकता है।
   
उन्होंने कहा कि दोनों स्मार्टफोन में 5.1.1 लॉलीपॉप ऑपरेटिंग सिस्टम (ओएस), आठ मेगापिक्सल (एमपी) फ्रंट कैमरा और 13 मेगापिक्सल का रियर कैमरा है। (वार्ता)  