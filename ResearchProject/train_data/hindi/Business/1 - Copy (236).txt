म्युचुअल फंडों की रिडेम्पशन में काफी बढ़त देखी जा रही है जिससे बाजार पर दबाव पड़ रहा है। जो निवेशक भारी कमाई की उम्मीद लेकर दो साल पहले बाजार में आए थे वो निराश होकर अब पैसे निकाल रहे हैं। फंड मैनेजर निकासी की मांग के चलते शेयर बेच रहे हैं। मार्च 2016 में म्युचुअल फंडों से 1370 करोड़ रुपये की निकासी हुई है, जबकि पिछले साल अप्रैल में निवेशकों ने फंडों में 10584 करोड़ रुपये का निवेश किया था।

जानकारों का कहना है कि निवेशकों का अब म्युचुअल फंड में रुझान कम हो रहा है। नए निवेशक फंड से रकम निकाल रहे हैं और एसआईपी धारकों का रुझान भी घट रहा है। म्युचुअल फंडों में टैक्स बचत के लिए ईएलएसएस में निवेश करने वाले निवेशक बढ़ रहे हैं।

दरअसल 2 साल पहले रियल एस्टेट में मंदी से निवेशकों का बाजार में रुझान बढ़ा था। साथ ही सोने में गिरावट शुरू होने से भी बाजार पर भरोसा बढ़ा। वहीं बैंक की डिपॉजिट दरों में कोई बढो़तरी नहीं होने के कारण भी निवेशक बाजार की ओर आए थे।