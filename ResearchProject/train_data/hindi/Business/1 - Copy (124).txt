इस बार बजट में सरकार ने ग्रामीण क्षेत्र को खास तौर पर फोकस में रखा गया है। इससे एफएमसीजीजी कंपनियों को फायदा होने की उम्मीद है। बजट में गांवों पर 87765 करोड़ रुपये खर्च करने का एलान हुआ है। सेक्शन 87ए में टैक्स छूट की सीमा 2000 रुपये से बढ़ाकर 5000 रुपये कर दी गई है। सेक्शन 80जीजी के अंतर्गत छूट 24000 से बढ़ाकर 60000 कर दी गई है। ग्रामीण इलाकों में साल 2020 तक आय दोगुनी करने का लक्ष्य है।

बजट के बाद संभावनाओं और उम्मीदों पर एमएंडएम फाइनेंशियल के एमडी, रमेश अय्यर का कहना है कि लगातार 2 साल से मॉनसून की बेरूखी और सुस्त पड़ती ग्रामीण इकोनॉमी के लिहाज से इस बार का बजट ग्रामीण इलाकों के लिए बेहतर रहा है। बजट एलानों के चलते मांग बढ़ने की उम्मीद है और ग्रामीण इलाकों का सेंटिमेंट भी सुधरने की उम्मीद है। हालांकि ग्रामीण इकोनॉमी में सुधार के लिए मॉनसून सबसे अहम फैक्टर है, ऐसे में इस साल अच्छे मॉनसून रहने पर ही बजट एलानों का फायदा मिलेगा।