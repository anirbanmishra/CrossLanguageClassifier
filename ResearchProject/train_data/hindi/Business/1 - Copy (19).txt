वित्त वर्ष समाप्त होने से पहले लघु बचत योजनाओं में मौजूदा बचत दरों का लाभ जनता को मिल सके.इसके लिए सरकार ने देश भर में डाकघरों को 31 मार्च को रात दस बजे तक खोलने का फैसला किया है.
इन सभी डाकघरों में सभी बचत योजनाओं में ट्रांजेक्शन हो सकेंगे. डाक विभाग के मुताबिक डाक घरों में वित्त वर्ष के अंतिम दिनों में ग्राहकों की बढ़ती भीड़ को देखते हुए यह निर्णय लिया गया है.
पहली अप्रैल से लघु बचत स्कीमों में ब्याज दरों में कमी लागू हो जाएगी. इसे देखते हुए डाकघरों में ग्राहकों की अप्रत्याशित भीड़ देखी जा रही है. लोग नई दरें लागू होने से पहले ही मौजूदा दरों पर डिपाजिट करा लेना चाहते हैं.
सूत्र बताते हैं कि प्रधानमंत्री कार्यालय के पास भी डाकघरों को देर तक खोलने के सुझाव आए हैं. पीएमओ के आदेश के बाद ही डाक विभाग ने वित्त वर्ष के आखिरी दिन डाकघरों को रात दस बजे तक खोलने का फैसला किया है.

डाक विभाग ने इस संबंध में बुधवार की देर रात आदेश भी जारी कर दिया है. आदेश के मुताबिक जहां ऑनलाइन नेटवर्क में दित आएगी या किसी वजह से वह उपलब्ध नहीं होगा, वहां ऑफलाइन मोड में भी लोग रात दस बजे तक एजेंटों के जरिये नए खाते खोल सकेंगे और खातों से पैसा निकाल पाएंगे. यह सुविधा लघु बचत स्कीमों के मामले में भी उपलब्ध होगी.

डाकघर बचत खाताधारकों को किसी तरह की दित न हो, इसके लिए डाक विभाग ने डाक निदेशालय और सभी सर्किलों में कंट्रोल रूम भी स्थापित किए गए हैं ताकि सभी सीबीएस डाकघरों में बचत ट्रांजेक्शनों पर निगरानी रखी जा सके.
ग्राहकों की अधिक भीड़ के चलते सीबीएस सर्वर ठीक से काम कर सके इसके लिए सर्वर की क्षमता भी बढ़ाई गई है.