खाद्य संरक्षा एवं मानक प्राधिकरण को व्यवाहरिक बनाने की मांग
जयपुर ।राजस्थान खाद्य पदार्थ व्यापार संघ के पदाधिकारियों की बैठक संघ कार्यालय में आयोजित की गई। मीटिंग का मुख्य मुद्दा खाद्य सुरक्षा एवं मानक अधिनियम के अन्तर्गत लाईसेंस लेने की छूट 4 मई 2016 तक ही हैं। सदस्यों को मत रहा कि इसे केन्द्र सरकार से निवेदन कर बढ़ाया जाना चाहिए अथवा केन्द्र सरकार शीघ्र समस्याओं के समाधान करे, ऐसे प्रयास किये जाने चाहिए। गुप्ता ने बताया कि केन्द्र सरकार एक कमेटी का गठन कर भारतीय उद्योग व्यापार मण्डल द्वारा उठाई गई समस्याओं के समाधान में कार्यरत हैं, एसा पवन अग्रवाल, सीईओ, भारतीय खाद्य संरक्षा एवं मानक प्राधिकरण ने कल दिल्ली में आयोजित मिटिंग में बताया। भारतीय उद्योग व्यापार मण्डल, नई दिल्ली के राष्टीय अध्यक्ष श्याम बिहारी मिश्र के नेतृत्व में भारतीय उद्योग व्यापार मण्डल के वरिष्ठ उपाध्यक्ष बाबूलाल गुप्ता, वरिष्ठ महामंत्री विजय प्रकाश जैन, महामंत्री किशोर भाई खारावाला, मुम्बई व महाराष्ट के खाद्य तेल विक्रेता संघ के अध्यक्ष शंकर ठक्कर व महामंत्री शांतिलाल छेड़ा, सोलापुर के फुटकर विक्रेता संघ के अध्यक्ष पशुपति मशाल मिटिंग में शामिल हुए। राजस्थान खाद्य पदार्थ व्यापार संघ के अध्यक्ष एवं भारतीय उद्योग व्यापार मण्डल के वरिष्ठ उपाध्यक्ष बाबूलाल गुप्ता ने बताया कि खाद्य संरक्षा एवं मानक प्राधिकरण तेज गति से नियमों को व्यवहारिक बनाने में प्रयासरत हैं।