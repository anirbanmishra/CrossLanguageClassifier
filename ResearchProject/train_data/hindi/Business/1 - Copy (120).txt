नारायण हृदयालय के चेयरमैन डॉक्टर देवी शेट्टी का कहना है कि हेल्थ सेक्टर के लिए इंश्योरेंस की सुविधा मुहैया कराना देश के हॉस्पिटल सेक्टर के लिए बहुत बड़ा पॉजिटिव कदम है। देश में 25 फीसदी से ज्यादा आबादी गरीबी रेखा के नीचे बसर करती है और सरकार द्वारा बजट में हर परिवार के लिए 1 लाख रुपये का हेल्थ प्रोटेक्शन स्कीम लाने से उन परिवारों के पास बीमारी की हालत में अस्पताल तक जाने के लिए पैसा रहेगा। इसके अलावा वरिष्ठ नागरिकों के लिए 30,000 का अतिरिक्त कवर मिलने से भी हॉस्पिटल सेक्टर को बड़ा फायदा होगा।

पीपीपी के जरिए नेशनल डायलिसिस सर्विसेज प्रोग्राम शुरू होगा और इससे नारायण हृद्यालय को काफी फायदा होगा क्योंकि कंपनी डायग्नोस्टिक और डायलासिस के सेगमेंट में काफी बड़ा हिस्सा रखती है।

दुनियाभर में पेटेंट से होने वाली आय पर 10 फीसदी टैक्स लगाया जाना और जेनेरिक दवाओं के लिए 2016-17 में 300 स्टोर खोलना जैसे कदम बजट में उठाए गए हैं और ये हेल्थ सेक्टर के लिए काफी बढ़िया साबित होंगे।