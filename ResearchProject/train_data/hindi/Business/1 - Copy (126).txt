इस बार के बजट से डिफेंस सेक्टर खुश नहीं है। दरअसल वित्त मंत्री के बजट भाषण में डिफेंस की कोई ही चर्चा नहीं हुई है। साल दर साल आधार पर वित्त वर्ष 2017 के लिए डिफेंस बजट में सिर्फ 9.7 फीसदी की बढ़ोतरी की गई है। डिफेंस के लिए जीडीपी का सिर्फ 1.71 फीसदी बजटीय आवंटन हुआ है, जो 1962 के बाद सबसे कम है। पेंशन छोड़कर कुल डिफेंस बजट में सिर्फ 1.16 फीसदी की बढ़ोतरी हुई है। सरकार ने नए हथियार खरीदने और आधुनिकीकरण के लिए काफी कम रकम आवंटित की है।

बजट के बाद डिफेंस सेक्टर की संभावनाओं और उम्मीदों पर सीएनबीसी-आवाज़ से बात करते हुए वालचंदनगर इंडस्ट्रीज के एमडी और सीईओ, जी के पिल्लई ने कहा कि बजट में डिफेंस सेक्टर के लिए कम आवंटन सही मायने में सरकार की ओर से उठाया सराहनीय कदम है। बजट में भले ही ज्यादा आवंटन नहीं मिला हो, लेकिन सरकार की मेक इन इंडिया मुहिम से डिफेंस सेक्टर को अच्छा फायदा होगा।