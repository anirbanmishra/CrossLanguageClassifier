ग्रेटर नोएडा एक्सप्रेस वे पर जेपी ग्रुप का हेडक्वार्टर निर्माण सदन अब एक्सिस बैंक को मिल गया है। कर्ज उतारने के सिलसिले में जेपी ग्रुप इस बिल्डिंग को एक्सिस बैंक के हाथ देने को तैयार हो गया।

जेपी ग्रुप पर एक्सिस बैंक का 1500 करोड़ रुपये का कुल कर्ज है। कंपनी की बिल्डिंग के जरिए 700 करोड़ रुपये के कर्ज का सेटलमेंट करने की योजना है। माना जा रहा है कि एक्सिस बैंक अब निर्माण सदन को अपने कार्यालय के तौर पर इस्तेमाल करेगा।

गौरतलब है कि जेपी ग्रुप ने जनवरी में भी प्रॉपर्टी देकर कर्ज उतारे हैं। जेपी ग्रुप ने आईसीआईसीआई को एक डील में 300 एकड़ की प्रॉपर्टी दी है। जेपी ग्रुप पर करीब 50000 करोड़ रुपये का कुल कर्ज है। जेपी ग्रुप ने 2013 से अब तक 15000 करोड़ रुपये के कर्ज का सेटलमेंट किया है।