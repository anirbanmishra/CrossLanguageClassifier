बजट के बाद से ही बाजार में लगातार तेजी बनी हुई, अब तक सेंसेक्स में करीब करीब 7 फीसदी की तेजी आई है, और कई शेयर तो ऐसे हैं जिनमें 10 फीसदी तक की शानदार बढ़त देखी गई है, तो क्या ये बाजार में पैसे लगाने का सही समय है, अगर हां, तो कौनसे हैं वो शेयर आइए जानते हैं। हम बता रहें हैं ऐसे शेयर जो तेजी में तो चढ़ते ही हैं मंदी में अपनी मस्त चाल से निवेशकों को बेफ्रिक रखते हैं। 

अविनाश गोरक्षकर की पसंद
पीआई इंडस्ट्रीजः एबिटडा मार्जिन में बढ़त जारी रहने की उम्मीद है और वित्त वर्ष 2020 तक आय 20 फीसदी की दर से बढ़ने का अनुमान है। शेयर में 1 साल में 690 रुपये का लक्ष्य हासिल किया जा सकता है।

दीवान हाउसिंग फाइनेंसः बजट में हाउसिंग सेक्टर के लिए एलान से बड़ा फायदा होगा और एचआरए पर मिलने वाली टैक्स छूट 2,000 से बढ़कर 5,000 रुपये हो गई है।  शेयर में 1 साल का लक्ष्य 205 रुपये है जो हासिल किया जा सकता है।

केईसी इंटरनेशनलः 1 मई 2018 तक सभी गांवों में बिजली पहुंचाने का सरकार का लक्ष्य केईसी जैसी कंपनियों के लिए फायदेमंद है। दीनदयाल उपाध्याय ग्राम ज्योति योजना के लिए 85 अरब रुपये दिए गए जिससे केईसी को भी कुछ फायदा मिलेगा। शेयर में 1 साल में 150 रुपये का लक्ष्य हासिल किया जा सकता है। 

आइनॉक्स विंडः  सरकार ने रिन्युएबल एनर्जी के लिए फंडिंग बढ़ाकर 50.3 करोड़ रुपये कर दी है जिससे विंड एनर्जी वाली कंपनियों को फायदा मिलेगा। इस शेयर में 1 साल में 351 रुपये का लक्ष्य हासिल किया जा सकता है।


प्रकाशदीवान डॉटइन के प्रकाश दीवान के पसंदीदा शेयर

सिंटेक्स इंडस्ट्रीजः ग्रामीण इलाकों में नए कंस्ट्रक्शन से फायदा मिलेगा और आगे पानी की कमी होने से स्टोरेज टैंक की मांग बढ़ेगी जिसका इसे फायदा मिलेगा। इसमें 1 साल का लक्ष्य 100 रुपये का है।

फर्स्टसोर्स सॉल्यूशंसः अमेरिकी हेल्थकेयर सर्विस में बढ़त से कंपनी को फायदा मिलेगा और इस शेयर में 1 साल का लक्ष्य 45 रुपये का हो सकता है।

सिनेलाइनः इसे मल्टीप्लेक्स एसेट्स से अच्छी रेंटल आय मिल रही है और छोटे शहरों में अच्छी ग्रोथ की उम्मीद है। शेयर में 1 साल का लक्ष्य 27 रुपये का है जो हासिल किया जा सकता है।

टीआईएलः ट्रैक्टर और हल्के अर्थ मूविंग इक्विपमेंट में दिग्गज कंपनी है और कंपनी के वैल्युएशन्स बेहद आकर्षक हैं। शेयर में 1 साल में 455 रुपये का लक्ष्य हासिल किया जा सकता है।


ट्रेडस्विफ्ट ब्रोकिंग के संदीप जैन के पसंदीदा शेयर

कैपिटल फर्स्टः रिटेल फाइनेंस सर्विस और होलसेल क्रेडिट पर फोकस करने वाली कंपनी है और इंश्योरेंस और म्युचुअल फंड के कारोबार में भी है। इसमें खरीदारी कर सकते हैं। 9 महीने में शेयर में 510 रुपये का लक्ष्य मिल सकता है।

एटलस साइकिलः साइकिल बनाने वाली कंपनी है और मध्य अफ्रीका, यूएसए, वेस्ट इंडीज में भी कंपनी का कारोबार है। शेयर में 3 महीने का लक्ष्य 230 रुपये है।

अतुल ऑटोः ये टू और थ्री व्हीलर बनाने वाली कंपनी है और इसका 6-9 महीने का लक्ष्य 630 रुपये का है।

विसाका इंडस्ट्रीजः फाइबर सीमेंट शीट और वी-बोर्ड्स बनाती है और इसका 6-9 महीने का लक्ष्य 150 रुपये का है।
