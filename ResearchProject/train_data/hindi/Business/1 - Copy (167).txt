बजाज इलेक्ट्रिकल्स लाइटिंग और अप्लायंसेस में देश की सबसे पुरानी कंपनी है। कंपनी की कंज्यूमर अप्लायंसेस में करीब 30 फीसदी बाजार हिस्सेदारी है। पिछले 1 महीने में कंपनी के शेयरों में 20 फीसदी उछाल आया है।

आवाज़ के साथ बात करते हुए बजाज इलेक्ट्रिकल्स के सीएमडी शेखर बजाज ने कहा कि कंपनी छोटे अप्लायंसेस में जिसमें बाजार में अच्छी तेजी देखने को मिल रही।

शेखर बजाज ने कहा कि इस बजट में ग्रामीण भारत पर काफी जोर दिया गया है। इसके अलावा पे कमीशन के पैसे भी बाजार में आएंगे जिससे ग्रामीण क्षेत्रों की मांग में मजबूती आएगी और कंपनी को इसका फायदा मिलेगा। ग्रामीण बाजारों और छोटे शहरों में कंपनी का डिस्ट्रीब्यूशन नेटवर्क काफी अच्छा है, इससे आगे आने वाले समय में कंपनी को फायदा होगा।

शेखर बजाज के मुताबिक कंपनी के पास करीब 3000 करोड़ रुपये के ऑर्डर हैं। कंपनी का जोर अभी नए ऑर्डर लेने पर न होकर वर्तमान ऑर्डरों को पूरा करने पर है।
