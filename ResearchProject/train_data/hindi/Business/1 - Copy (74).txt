मोबाइल उपभोक्ताओं के आ सकते हैं अच्छे दिन
नई दिल्ली ।केन्द्र सरकार का एक फैसला आने वाले दिनों में मोबाइल फोन और इंटरनेट इस्तेमाल करने वालों के लिए अच्छे दिन ला सकता है। सरकार ने स्पेक्ट्रम यूजेज चार्जेज में कमी करने का फैसला लिया है। सरकार अडजस्ट ग्रॉस रेवेन्यू के पांच पर्सेंट को स्पेक्ट्रम यूजेज चार्जेस के रूप में लेती है। जिसे अब तीन पर्सेंट करने तैयारी है। इससे कर्ज से परेशान मोबाइल सर्विस आपरेटर कंपनियों का बड़ी राहत मिलने की उम्मीद है। यही नहीं कंपनियां इस राहत को आम आदमी तक भी पहुंचा सकती है। जुलाई से सरकार 2000 मेगाहर्ट्ज स्पेक्ट्रम की नीलामी करीब सात फ्रीक्वेंसीज पर करेगी। इससे पहले यह फैसला इंडस्ट्री के लिए बूस्टर साबित हो सकता है। सरकार के इस फैसले से मोबाइल कंपनियों को करीब 3,200 करोड़ रुपए की भारी बचत का अनुमान है। सूत्रों के मुताबिक एसयूसी को कम करने का फैसला अंतरमंत्रालीय टेलिकॉम आयोग से मंजूर हो चुका है। एसयूसी में कमी का बड़ा लाभ रिलाइंस को मिल सकता है,जो जल्द ही टेलिकॉम सेवाएं आफर करने की तैयारी में है। टेलिकॉम कंपनियों के सालाना अडजस्ट ग्रॉस रेवेन्यू में से सरकार जो लेती है,उसे एसयूसी कहा जाता है।