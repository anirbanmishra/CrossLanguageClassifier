लंबी अवधि का लक्ष्य हों या फिर छोटी अवधि का लक्ष्य, हर लक्ष्य के लिए निवेश स्ट्रैटेजी अलग होती है और कहां पैसे लगाएं कहां नहीं, इसमें आपकी मदद करेंगे आनंद राठी फाइनेंशियल सर्विसेज के डायरेक्टर फिरोज अजीज और साथ ही फोकस करेंगे क्लोस एंडेड म्यूचुअल फंड पर, जिनको आजकल एजेंट्स बेचने पर कुछ ज्यादा ही जोर दे रहे हैं।

सवाल : क्या फ्रैंकलिन इंडिया स्मॉलर कंपनीज फंड में 1000 रुपये की एसआईपी करना ठीक रहेगा? 

फिरोज अजीज : फ्रैंकलिन इंडिया स्मॉलर कंपनीज ये एक स्मॉलकैप फंड है और इस फंड का प्रदर्शन अच्छा रहा है। मिड-स्मॉलकैप के साथ आपको लार्जकैप इक्विटी फंड भी लेना चाहिए। 60-70 फीसदी निवेश लार्जकैप फंड और 35-40 फीसदी निवेश मिड कैप फंड में करना चाहिए। आपको मिडकैप फंड में 40 फीसदी निवेश करने की सलाह होगी। बाजार में तेजी का फायदा अभी मिडकैप फंड में ही मिलेगा। आप मैग्नम ब्लूचिप फंड-लार्जकैप फंड, फ्रैंकलिन इंडिया स्मॉलर-मिडस्मॉल कैप फंड अपने पोर्टफोलियो में शामिल कर सकते हैं।  

सवाल : मेरी उम्र 43 साल है और मासिक आमदनी 5-6 लाख रुपये है। मैं 50 लाख रुपये कवर का एचडीएफसी से टर्म प्लान लेने के बारे में सोच रहा हूं। एचडीएफसी लाइफ क्लिक टू प्रोटेक्ट और एचडीएफसी लाइफ क्लिक टू प्रोटेक्ट प्लस में क्या अंतर हैं?  

फिरोज अजीज : एचडीएफसी लाइफ क्लिक टू प्रोटेक्ट प्लस नया ऑनलाइन टर्म प्लान है और ये एचडीएफसी लाइफ क्लिक टू प्रोटेक्ट के मुकाबले सस्ता है। आपको एचडीएफसी लाइफ क्लिक टू प्रोटेक्ट प्लस प्लान लेने की सलाह होगी, इसमें आपको 70 साल की उम्र तक कवर मिलेगा। आप आरडी में पैसा लगाना बंद करें और इसकी बजाए म्यूचुअल फंड लें। कैशलेस मेडिक्लेम के लिए आप बजाज या फिर आईसीआईसीआई लोम्बार्ड की पॉलिसी देख सकते हैं।