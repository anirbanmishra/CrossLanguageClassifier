रीको इंडिया की लगातार पिटाई हो रही है। पिछले 9 दिनों से शेयर निचले सर्किट पर है। क्यों हो रही है इसमें इतनी बिकवाली, आइए जानते हैं।

पिछले 1 महीने में रीको इंडिया का शेयर 48 फीसदी तक टूटा है। यही नहीं रीको इंडिया का शेयर बी ग्रुप से जेड ग्रुप में आ गया है, जहां ये 5 फीसदी के सर्किट रेंज में आ गया है।

गौरतलब है कि रीको इंडिया ने दिसंबर तिमाही के नतीजे अब तक जारी नहीं किए हैं। साथ ही कंपनी ने सीईओ, सीएफओ और सीओओ को नौकरी छोड़ने के निर्देश दिए हैं। कंपनी के बिलिंग और नतीजों में गड़बड़ी की आशंका है। कंपनी ने पिछले 5 साल में 2 साल घाटा दिखाया है। रीको इंडिया में विदेशी प्रोमोटरों का 73 फीसदी हिस्सा है।

हालांकि कंपनी का मैनेजमेंट लगातार कहते आ रहा है कि ऑडिटर बदलने की वजह से नतीजों में देरी हुई है और रीको इंडिया की हालत ठीक है। पेरेंट कंपनी ने भी भारतीय कारोबार अच्छा होने की बात कही है।