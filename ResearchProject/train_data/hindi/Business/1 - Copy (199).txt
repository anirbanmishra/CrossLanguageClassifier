कमोडिटी मार्केट में बड़े रिफॉर्म की तैयारी कर रहा सेबी की एडवायजरी सब कमिटी की पहली बैठक सोमवार को होगी। सीएनबीसी-आवाज़ को सूत्रों से मिली जानकारी के मुताबिक 11 अप्रैल को होने वाली बैठक में प्राइस पूलिंग सिस्टम डेवलप करना बड़ा एजेंड़ा होगा। इसके अलावा वायदा कारोबार की जरूरत, इस्तेमाल और इसके असर की भी समीक्षा की जाएगी। सूत्रों का कहना है कि कमोडिटी डेरिवेटिव्स में हेजिंग को कैसे बढ़ाया जाए, इसके तरीकों पर भी विचार किया जाएगा। साथ ही कमोडिटी में नए प्रोडक्ट शुरू करने के प्रस्ताव भी चर्चा होने की उम्मीद है।