वित्त मंत्री प्रणव मुखर्जी ने आम आदमी को थोड़ी राहत देते हुए आयकर छूट की सीमा में बढ़ोतरी का ऐलान किया है।

प्रणव मुखर्जी ने आयकर छूट की सीमा को 1.8 लाख रुपये से बढ़ाकर 2 लाख रुपये कर दिया है। हालांकि माना जा रहा है कि बजट के तहत आयकर छूट की सीमा को बढ़ाकर 3 लाख रुपये तक किया जा सकता है।

वहीं अब 10 लाख रुपये से ज्यादा की आय पर ही 30 फीसदी की दर से कर वसूली की जाएगी। इसके अलावा 2-5 लाख रुपये की आय पर 10 फीसदी की दर से आयकर वसूला जाएगा। साथ ही 5-10 लाख रुपये की आय पर 20 फीसदी की दर से टैक्स वसूला जाएगा।

वित्त मंत्री प्रणव मुखर्जी ने कॉर्पोरेट सेक्टर को बड़ी राहत दी है। बजट के तहत कॉर्पोरेट टैक्स में कोई बदलाव नहीं करने का फैसला किया गया है। वहीं कुछ सेक्टर के लिए ईसीबी पर विदहोल्डिंग टैक्स 20 फीसदी से घटाकर 5 फीसदी कर दिया गया है।