नई दिल्ली। वित्त मंत्रालय ने कहा कि केंद्र सरकार के कर्मचारियों का महंगाई भत्ता 1 जनवरी 2016 से 6.0 प्रतिशत बढ़ाया गया है और यह 125 प्रतिशत हो गया है। वित्त मंत्रालय के कार्यालय ज्ञापन के अनुसार केंद्रीय कर्मचारियों का महंगाई भत्ता 1 जनवरी 2016 से मौजूदा 119 प्रतिशत से बढ़ाकर 125 प्रतिशत हो जाएगा। महंगाई भत्ते में वृद्धि की घोषणा पिछले महीने की गई थी।केंद्रीय मंत्रिमंडल ने 23 मार्च को केंद्र सरकार के कर्मचारियों तथा पेंशनभोगियों को महंगाई राहत 1 जनवरी 2016 से अतिरिक्त किस्त जारी करने का फैसला किया था।

महंगाई भत्ता (डीए) तथा महंगाई राहत का सरकारी खजाने पर बोझ जनवरी 2016 से फरवरी 2017 तक क्रमश: 6,796.50 करोड़ रुपए तथा 7,929.24 करोड़ रुपए होगा। इससे 50 लाख केंद्रीय कर्मचारियों तथा 58 लाख पेंशनभोगियों को लाभ होगा। (भाषा)