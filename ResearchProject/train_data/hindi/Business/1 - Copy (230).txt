अगर आप रोजमर्रा की जरूरतों को पूरी करने के लिए ऑनलाइन शॉपिंग करते हैं तो अब आप उसी प्लैटफॉर्म पर म्युचुअल फंड स्कीम में भी निवेश कर सकते हैं। मार्केट रेगुलेटर सेबी जल्द ही ई-कॉमर्स प्लैटफॉर्म पर म्युचुअल फंड की सुविधा मुहैया कराने जा रही है। सेबी चेयरमैन यू के सिन्हा ने कहा है कि अगले एक महीने में इस प्रस्ताव को मंजूरी मिल सकती है।

दरअसल अच्छी सैलरी पाने वाले और ऑनलाइन शॉपिंग करने वाले युवाओं को लुभाने के लिए इस पर विचार किया जा रहा है। आपको बता दें कि फंड्स स्कीम की बिक्री के डिजिटाइजेशन पर नंदन निलेकणी की अध्यक्षता में कमिटी भी बनाई गई है और ये कमिटी सेबी को अपनी सिफारिशें देगी।