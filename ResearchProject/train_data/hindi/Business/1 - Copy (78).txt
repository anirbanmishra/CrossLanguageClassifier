सर्राफा हड़ताल जारी
जयपुर ।सर्राफा कारोबारियों की चल रही हड़ताल 33वें दिन भी जारी रही। श्री राजस्थान सर्राफा संघर्ष समिति के अध्यक्ष सुभाष गुप्ता के अनुसार कारोबारियों-कारीगरों ने सोमवार को राजस्थान बंद का आह्वान किया है जिसमें आवश्यक सेवाओं को मुक्त रखा गया है। गुप्ता के अनुसार व्यापारियों और कारीगरों में एकजुटता है और तब तक डटे रहेंगे जब तक एक्साइज ड्यूटी रोल बैक नहीं हो जाती। सोमवार को आयोजित बंद का जयपुर शहर की सभी व्यवसायिक इकाइयों एवं सर्राफा की सभी क्षेत्रीय समितियां, समाज सेवी संस्थाओं ने समर्थन किया है। सर्राफा ट्रेडर्स कमेटी के अध्यक्ष कैलाश मित्तल ने बताया कि हमारे कार्यकर्ताओं की एक हजार लोगों की टीम तैयार की गई है जो अपने-अपने क्षेत्रों में बंद को सफल बनाने के लिए तत्पर रहेंगी।
 