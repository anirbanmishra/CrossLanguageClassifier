सूत्रों से एक्सक्लूसिव जानकारी मिली है कि आरबीआई ने कोटक महिंद्रा बैंक के प्रमोटर्स को हिस्सा घटाने के लिए कहा है। आरबीआई ने 10 फीसदी हिस्सेदारी कम करने के लिए 2016 तक का वक्त दिया है।

सूत्रों के मुताबिक कोटक महिंद्रा बैंक के प्रमोटर्स ने हिस्सा कम करने के लिए 2025 तक का समय मांगा है। मुद्दे पर आरबीआई और बैंक के प्रमोटर्स की बातचीत जारी है।

प्रमोटर्स के पास कोटक महिंद्रा बैंक का 45 फीसदी हिस्सा है। प्रमोटर्स का कहना है कि बैंक लाइसेंस के नए नियमों के तहत हिस्सेदारी घटाकर 15 फीसदी तक लाई जाएगी।

हालांकि, पूंजी की जरूरत के मुताबिक ही कोटक महिंद्रा बैंक के प्रमोटर अपना हिस्सा बेचेंगे। वहीं, आरबीआई का मानना है कि इस तरह से हिस्सेदारी कम करने में काफी वक्त लग सकता है।