एनबीसीसी को मार्च में प्रोजेक्ट मैनेजमेंट के 227 करोड़ रुपये के ऑर्डर मिले हैं। वहीं वित्त वर्ष 2016 में एनबीसीसी को कुल 17517 करोड़ रुपये के ऑर्डर मिले हैं। फिलहाल एनबीसीसी की ऑर्डर बुक 35000 करोड़ रुपये की हो गई है।

एनबीसीसी के सीएमडी, अनूप कुमार मित्तल का कहना है कि मार्च में मिला प्रोजेक्ट मैनेजमेंट का ऑर्डर 2 साल में पूरा करना है। वित्त वर्ष 2016 में 5000 करोड़ रुपये के ऑर्डर पूरे किए हैं, जबकि वित्त वर्ष 2017 में 7500-8000 करोड़ रुपये के ऑर्डर पूरा करने की उम्मीद है। कंपनी को सभी ऑर्डर पर लगभग 7-10 फीसदी का मार्जिन हासिल हो रहा है।
