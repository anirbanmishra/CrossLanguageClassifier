मार्केट रेगुलेट सेबी ने विजय माल्या के यूनाइटेड स्पिरिट से बाहर निकालने की जांच शुरू कर दी है। विजय माल्या ने यूनाइडेट स्पिरिट्स से एक्जिट ले लिया है लेकिन मुश्किलें अभी भी उनका पीछा नहीं छोड़ रही हैं। नेटवर्क 18 को मिली एक्सक्लूसिव जानकारी के मुताबिक सेबी ने विजय माल्या के खिलाफ जांच शुरू कर दी है। सेबी विजय माल्या के यूएसएल से निकलने की जांच करेगा।

यूएसएल से इस्तीफा देने के लिए माल्या ने कंपनी के साथ जो डील की थी सेबी उसकी भी जांच करेगा। डील के तहत माल्या ने कंपनी छोड़ने के लिए 500 करोड़ रुपये लिए हैं। इस रकम की पड़ताल भी होगी। सूत्रों के मुताबिक 2012 से अब तक माल्या ने जो भी कैपिटल ट्रांसफर किया है उसकी भी जांच होगी।

इस मामले में यूबी ग्रुप ने टिप्पणी नहीं की, लेकिन यूएसएल का कहना है कि उन्हें फिलहाल सेबी से कोई नोटिस नहीं मिला है।