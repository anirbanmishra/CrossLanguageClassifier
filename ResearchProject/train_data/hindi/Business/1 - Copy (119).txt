बजट से कैसे मिलेगी बाजार को दिशा, इस पर बात करते हुए एसबीआई एमएफ के एमडी और सीईओ, दिनेश खरा का कहना है कि बजट में ग्रामीण सेक्टर पर काफी फोकस किया गया है। बजट में ग्रामीण इकोनॉमी के लिए काफी अच्छे कदम लिए गए हैं। बजट में रुरल इंफ्रास्ट्रक्चर सुधारने के लिए काफी बढ़िया कदम उठाए गए हैं।

दिनेश खरा ने कहा कि वित्त मंत्री ने वित्तीय घाटे को काबू में रखने का भरोसा दिया है, ऐसे में अब आरबीआई से दरों में कटौती की उम्मीद है। आरबीआई के कदम से पीएसयू बैंकों पर पॉजिटिव असर पड़ेगा। दिनेश खरा का मानना है कि इकोनॉमी बेहतर होने पर पीएसयू बैंकों का प्रदर्शन भी बेहतर होगा। साथ ही उम्मीद है कि पीएसयू बैंकों के लिए और कदम उठाए जाएंगे।

दिनेश खरा के मुताबिक ग्रामीण इकोनॉमी में तेजी से 2-व्हीलर सेक्टर का प्रदर्शन बेहतर होगा। दरअसल बजट में उठाए गए कदमों से लोगों की जेब में ज्यादा पैसा आएगा जिससे ऑटो सेक्टर की मांग बढ़ेगी।
