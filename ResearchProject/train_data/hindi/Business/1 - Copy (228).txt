सेबी के चेयरमैन यू के सिन्हा ने म्युचुअल फंड्स को फटकार लगाई है। सेबी चेयरमैन ने कहा कि अगर फंड अपने कमीशन रेट नहीं घटाएंगे तो सेबी सख्त कदम उठाएगा। इससे पहले नवंबर में सेबी ने म्यूचुअल फंड को कहा था कि 1 फीसदी से कम कमीशन फंड के डिस्ट्रीब्यूटर को दी जानी चाहिए। जिससे ग्राहकों को कमीशन की कम दर चुकानी पड़े।

सेबी चेयरमैन ने ये भी कहा कि जल्द ही एक ऐसा प्लेफॉर्म तैयार किया जाएगा जिसके तहत आंत्रप्रेन्योर्स पैसा इकठ्ठा कर पाएंगे। यू के सिन्हा ने आज कहा कि अगर दिसंबर अंत तक एसोसिएशन ऑफ म्युचुअल फंड्स ने रेट कम नहीं किए तो सेबी कड़ा ऐक्शन लेगा। उन्होंने कहा कि हम म्यूचुअल फंड इंडस्ट्री का इंतजार कर रहे हैं, ताकी वो खुद ये बदलाव करले और सेबी को उनके पीछे ना पड़ना पड़े।
