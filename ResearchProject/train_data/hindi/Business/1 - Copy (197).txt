इराक से एक्सपोर्ट बढ़ने से कच्चे तेल में गिरावट देखने को मिली थी। हालांकि, आज अंतरराष्ट्रीय बाजार में कच्चे तेल में फिर से तेजी लौट आई है। फिलहाल नायमैक्स पर डब्ल्यूटीआई क्रूड 1.75 फीसदी की उछाल के साथ 37.9 डॉलर पर कारोबार कर रहा है। ब्रेंट क्रूड का भाव 0.5 फीसदी से ज्यादा बढ़कर 40 डॉलर के स्तर पर पहुंच गया है।

हालांकि सोने की चाल सुस्त नजर आ रही है, लेकिन कल के कारोबार में डॉलर में गिरावट के चलते सोने में तेजी देखने को मिली थी। फिलहाल कॉमैक्स पर सोना सपाट है, लेकिन इसका भाव 1240 डॉलर के आसपास है। कॉमैक्स पर चांदी 0.2 फीसदी की बढ़त के साथ 15.2 डॉलर पर नजर आ रही है। वहीं आज गुढ़ी पाड़वा के कारण घरेलू बाजार में करेंसी बाजार बंद रहेगा।

एसएमसी कॉमट्रेड की निवेश सलाह

सोना एमसीएक्स (जून वायदा) : खरीदें - 28900, स्टॉपलॉस - 28850 और लक्ष्य - 29200

चांदी एमसीएक्स (मई वायदा) : खरीदें - 36100, स्टॉपलॉस - 35900 और लक्ष्य - 36700