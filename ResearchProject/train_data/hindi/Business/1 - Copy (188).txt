अधर्म पर धर्म की जीत। ये संदेश देता है होली का ये रंगीला त्योहार। योर मनी की इस खास पेशकश में हम आपको बताएंगें, पैसों के प्रती वो कौन सी भावनाएं हैं, जिनका आपको दहन कर लेना चाहिए। साथ ही इन भावनाओं से उबर कर, कैसे आप बन सकते हैं इंवेस्टमेंट के प्रहलाद, इसके मंत्र भी हम आपको देंगें। इस खास पेशकेश में जुड़ेंगे जाने माने फाइनेंशियल प्लानर गोरव मशरूवाला।

फाइनेंशियल प्लान गौरव मशरूवाला का कहना है कि डर, लालच, जलन, बेचैनी, अहंकार, शर्म जैसी बुरी भावनाओं का हमें दहन करना चाहिए। डर को अपने आप पर हावी नहीं होने देना चाहिए और भरोसे के साथ निवेश करना चाहिए। क्रेडिट कार्ड या कंज्युमर लोन से अनाप-शनाप खर्च नहीं करना चाहिए। गैर जरूरी चीजों पर खर्च नहीं करना चाहिए। वहीं बिना सोचे समझे और केवल दिखावे के लिए खर्च नहीं करना चाहिए। कर्ज से जुड़ी हर बुराइयों का दहन हमें कर देना चाहिए। महंगी चीजों के लिए, हैसियत से ज्यादा कर्ज नहीं लेना चाहिए। 

हमें मार्केट की टाइमिंग, टिप्स पर निवेश और भीड़ की मानसिकता से निवेश करने की कोशिश नहीं करनी चाहिए। अपने डाक्यूमेंट्स को ठीक से ना रखना और निवेश से परिवार को अंजान रखना इन सभी निवेश से जुड़ी बुराइयों का दहन कर देना चाहिए। साथ ही टैक्स छूट के लिए निवेश और कम प्रीमियम के लिए गलत जानकारी देना जैसी बुरी आदतों को दूर करना चाहिए।

हमें अच्छे तरीकों से ईमानदारी से पैसा कमाना चाहिए और धोखाधड़ी से बचना चाहिए, बच्चों की तरह दिल से खर्च करना चाहिए। संसाधनों का गलत उपयोग नहीं करना चाहिए और अपने टैक्स का भुगतान समय पर करना चाहिए। निवेश में सही गलत का फर्क जरुर देखना चाहिए। लालच सट्टेबाजी से दूर रहना चाहिए और समाज की भलाई लिए खर्च करना चाहिए। खुद की कमाई खुद खाना आदमी की प्रवृत्ति है। दूसरों की कमाई छीनकर खाना आदमी की विकृति है और खुद की कमाई सबसे साथ बांट करके खाना हमारी संस्कृति है।
