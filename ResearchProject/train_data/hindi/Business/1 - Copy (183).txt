पहला कदम के पिछले कई एपिसोड से आवाज़ ने चर्चा शुरू की है इंश्योरेंस की। उम्मीद है कि इंश्योरेंस से जुड़ी बुनियादी जानकारियां आपको मिल गई होंगी। फिर भी अगर आपके जेहन में कोई सवाल है तो आप हमें लिख सकते हैं सीएनबीसी आवाज के फेसबुक पेज पर या फिर हमारी वेबसाइट pehlakadam.in पर। आप एसएमएस के जरिए भी अपना संदेश हम तक पहुंचा सकते हैं। ना केवल इंश्योरेंस बल्कि निवेश से जुड़ा कोई भी सवाल आप हम तक पहुंचा सकते हैं। आज बात करते हैं इंश्योरेंस से ही जुड़े एक नए टॉपिक टर्म इंश्योरेंस प्लान की।

टर्म कवर प्लान लंबे कम प्रीमियम में, लंबे वक्त के लिए बड़ा इंश्योरेंस होता है। टर्म प्लान में इंश्योरेंस की रकम बीमाधारक की मृत्यु होने पर उस के परिवार को दी जाती है। बीमाधारक के जीवित रहते टर्म प्लान खत्म होने पर कोई पैसा नहीं मिलता। टर्म प्लान में प्रीमियम काफी कम होता है इसमें कम प्रीमियम पर बड़ा इंश्योरेंस हो जाता है। बड़ा होम लोन लेने वालों को टर्म इंश्योरेंस जरूर करवाना चाहिए। होम लोन के साथ टर्म प्लान लिंक भी हो जाता है। कम उम्र में टर्म प्लान कराने पर प्रीमियम कम रहता है। 18 साल की उम्र में बेहद मामूली प्रीमियम पर टर्म इंश्योरेंस मिल जाता है। ज्यादा उम्र में टर्म इंश्योरेंस कराने पर ज्यादा प्रीमियम चुकाना होता है। लंबे वक्त के लिए टर्म प्लान लेना चाहिए। 60-80 साल की उम्र तक के लिए टर्म इंश्योरेंस कराना मुमकिन है।

शुरुआत में  आप कम अवधि और कम रकम का प्लान ले सकते हैं। उम्र और आय बढ़ने पर टर्म और रकम भी बढ़वा सकते हैं। टर्म प्लान लेते वक्त पूरी मेडिकल हिस्ट्री बताना जरूरी होता है। आपको परिवार के सदस्यों की मेडिकल हिस्ट्री भी बतानी होती है। सही जानकारी देने पर क्लेम सेटलमेंट में आसानी होती है। टर्म प्लान में क्लेम भुगतान के लिए भी अलग-अलग विकल्प मौजूद होते हैं। बीमाधारक अपनी जरूरत के हिसाब से विकल्प चुन सकता है।

टर्म प्लान खरीदने के लिए आप इंश्योरेंस एजेंट की मदद ले सकते हैं।टर्म प्लान सीधे और ऑनलाइन भी खरीदे जा सकते हैं। प्राइवेट इंश्योरेंस कंपनियों का ऑनलाइन टर्म प्लान खरीदने का ऑप्शन मौजूद है। फिलहाल सरकारी इंश्योरेंस कंपनियां ऑनलाइन टर्म प्लान नहीं बेचती। टर्म प्लान खरीदने में एजेंट की मदद लेने पर खर्च थोड़ा ज्यादा आता है। वेबसाइट्स की मदद से टर्म प्लान खरीदने से पहले अलग अलग प्लान के बीच तुलना कर सकते हैं। आपको सलाह होगी कि पॉलिसी डॉक्यूमेंट्स में सही तरीके से जानकारी भरें जिससे आपको क्लेम करे समय परेशानी नहीं होगी। टर्म इंश्योरेंस लेने पर आपको 1.5 लाख रुपये सालाना प्रीमियम पर टैक्स छूट मिलती है। परिवार के अकेले कमाऊ सदस्य को टर्म प्लान जरूर खरीदना चाहिए