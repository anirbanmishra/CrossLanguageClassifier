आईसीआईसी बैंक की प्रमुख चंदा कोचर का कहना है कि वित्त मंत्री ने काफी विश्वसनिय और व्यवाहारिक बजट पेश किया है। लेकिन आरबीआई प्रमुख दरों में कटौती से पहले एक बार फिर महंगाई और वित्तीय घाटे पर ध्यान देगा। वहीं अप्रैल महीने में आरबीआई की पॉलिसी में प्रमुख दरों में कटोती की कोई उम्मीद नहीं लगती है।

यस बैंक के चेयरमैन राणा कपूर  का कहना है कि बजट में इंफ्रास्ट्रक्चर के लिए उठाए गए कदम काफी अहम है। वहीं टैक्स फ्री इंफ्रा बॉन्ड्स की सीमा दोगुना करके 60,000 रुपये करना काफी सकारात्मक संकेत है। साथ ही वित्त घाटे को कम करने के लिए भी बजट में अहम कदम उठाए गए हैं।

कोटक महिंद्रा बैंक के वाइस चेयरमैन और एमडी उदय कोटक का कहना है कि सरकार डीजल कीमतों में जल्द ही बढ़ोतरी करेगी। वहीं सरकार ने इस बजट में कैपिटल मार्केट की अहमियत को पहचाना है। हालांकि वित्तीय घाटा सरकार की कर्ज लेने की योजनाओं पर सबसे बड़ा रोड़ा साबित हो सकता है।

एचएसबीसी की नैना लाल किदवाई के अनुसार एक्साइज ड्यूटी में 2 फीसदी की बढ़ोतरी एक बड़ा झटका है। लेकिन एसटीटी को लेकर उठाए गए कदम कुछ सकारात्मक संकेत जरूर हैं।