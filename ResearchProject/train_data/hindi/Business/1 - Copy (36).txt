केंद्रीय बैंक डिप्टी गवर्नर एस एस मुंदड़ा ने उम्मीद जताई कि इस बार बैंकों के जरिए इसका फायदा ग्राहकों तक अधिक प्रभावी तरीके से पहुंचेगा.
भारतीय रिजर्व बैंक की नीतिगत पहलों के एक दिन बात बाद केंद्रीय बैंक डिप्टी गवर्नर एस एस मुंदड़ा ने बुधवार को उम्मीद जताई कि इस बार बैंकों के जरिए इसका फायदा ग्राहकों तक अधिक प्रभावी तरीके से पहुंचेगा.
    
आरबीआई ने कल अपने फौरी ऋण ब्याज दर (रेपो दर) 6.75 प्रतिशत से घटा कर 6.5 प्रतिशत कर दी. यह पांच साल में सबसे कम है.
    
उन्होंने यहां ऐसोचैम के एक कार्यक्र म में कहा, ‘इस बार इसमें समग दृष्टिकोण शामिल है, दर में कटौती हुई है, कनदी के प्रवाह की व्यवस्था को भी देखा गया है और धन की सीमांत लागत पर आधारित ऋण दर (एमसीएलआर) भी एक अप्रैल से लागू हो चुकी है. हमें पूरा भरोसा है कि इन सब बातों से इस बार लोगों तक लाभ ज्यादा प्रभावी तरीके से पहुंचेगा.’
    
उन्होंने हालांकि कहा कि यह कहना अनुचित होगा कि (आरबीआई द्वारा की गई नरमी) का फायदा बिल्कुल नहीं दिया गया है. मुंदड़ा ने कहा, ‘फायदा जरूर दिया गया है पर हो सकता है कि वह उम्मीद से कम हो.’
    
सूक्ष्म, लघु तथा मध्यम उपक्रमों (एमएसएमई) को मदद करने के लिए मुंदड़ा ने कहा कि आरबीआई सितंबर 2016 तक ऋण सलाहकारों को मान्यता प्रदान करने के नियम तैयार करेगी. ये सलाहकार उद्यमियों को ज्यादा आसानी और लचीलेपन के साथ बैंकों से ऋण सुविधा प्राप्त करने में उनकी मदद कर सकते हैं. 
    
उन्होंने कहा, ‘ऋण सलाहकार एमएसएमई को पेशेवर तरीके से परियोजना रपट तैयार करने में मदद भी करेंगे जिससे बैंकों को ज्यादा सूचना के साथ ऋण फैसले करने में मदद मिलेगी.’
एमएसएमई सचिव के.के. जालान ने कहा, छोटे उद्यमियों को समय से ऋण देने के लिए बैंकों को और अधिक प्रयास करने की जरूरत है. सरकार को दिये गये फीडबैक में बताया गया है कि बैंकों के शाखा प्रबंधक एमएसएमई के ऋण आवेदन की प्रक्रिया पूरी करने में आठ से नौ महीने का समय लगाते हैं. 

बैंकों के शीर्ष प्रबंधन को इस विलंब के लिए शाखाओं की जवाबदेही अवश्य सुनिश्चत करनी चाहिये.

उन्होंने एमएसएमई को समय से ऋण की उपलब्धता सुनिश्चित करने की निगरानी के लिए बैंकों में बोर्ड स्तर पर एमएसएमई समिति बनाने की सलाह देते हुये कहा कि यह अर्थव्यवस्था के लिए लाभदायक होगा. 

उन्होंने एमएसएमई को ऋण मिलने में विलंब होने के लिए जवाबदेही सुनिश्चित नहीं किये जाने पर अफसोस जताते हुये कहा, ऋण देने में देर करने पर कितने प्रबंधकों को चार्जाशीट दी गयी है? ऐसी स्थिति में ऑनलाइन प्लेटफॉर्म जैसी पहल से काफी मदद मिलेगी। साथ ही सरकार सार्वजनिक क्षेत्र की कंपनियों से एमएसएमई को किये जाने वाले भुगतान की निगरानी भी कर सकेगी.

एसोचैम के कार्यक्रम में सिडबी के अध्यक्ष एवं प्रबंध निदेशक छापति शिवाजी ने कहा कि इस दिशा में प्रधानमंत्री नरेंद्र मोदी द्वारा मंगलवार शुरू किये गये 

स्टैंडअपमिाडॉटइन पोर्टल एमएसएमई क्षेत्र के लिए गेम चेंजर साबित होगा.