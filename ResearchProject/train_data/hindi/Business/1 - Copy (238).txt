एनॉक वेंचर के विजय चोपड़ा का कहना है कि बाजार में अगले हफ्ते ज्यादा तेजी की उम्मीद नहीं है। बाजार 7450-7650 के दायरे में रह सकता है। एनटीपीसी के मुकाबले टाटा पावर ज्यादा अच्छा लगता है। टाटा पावर वैल्यूएशन के लिहाज से आकर्षक है। वहीं इसी सेक्टर में टॉरेंट पावर का शेयर भी आकर्षक लगता है, अगर इसमें लंबी अवधि के लिए खरीदारी की जाएं तो शेयर 270-280 रु का स्तर भी छूते नजर आ सकता है।

अगर मॉनसून अच्छा रहता है तो रुरल इकोनॉमी में रिवाइवल देखने को मिलेगा। साथ टू-व्हीलर और एंट्री लेवल की कार सेगमेंट की आंकड़ों में सुधार आ सकता है। ऑटो सेक्टर में अशोक लेलैंड का शेयर अच्छा लगता है। मारुति सुजुकी का शेयर 3400 रु के आसपास मिलता है तो खरीद सकते है। इसके आलावा हीरो मोटोकॉर्प का शेयर भी अच्छा लगता है। साथ ही बजाज ऑटो में भी पैसा लगा सकते हैं। 

विजय चोपड़ा को मिडकैप-स्मॉलकैप सीमेंट कंपनियों से ज्यादा एसीसी, अंबुजा सीमेंट के शेयर पसंद है और उन्होंने इन पर पैसा लगाने की सलाह दी है। अगले 1-2 सालों में सीमेंट सेक्टर को अच्छे ऑर्डर मिलने की उम्मीद है। सागर सीमेंट में भी तेजी देखने को मिल सकती है। हो सकता है कि ये शेयर 600 रु के स्तरों तक जाएं।

विजय चोपड़ा के मुताबिक बैंकिंग सेक्टर में एसबीआई, बीओबी पसंदीदा शेयर होंगे। अगर एसबीआई का शेयर 180 रु के नीचे मिलता है तो मध्यम से लंबी अवधि में अच्छी खरीदारी होगी। साथ ही आईडीएफसी बैंक भी अच्छे वैल्यूएशन पर मिल रहा है। वहीं आईसीआईसीआई बैंक का शेयर यदि 220 रु के आसपास मिलता है तो खरीद कर सकते हैं। बीओबी भी इन स्तरों पर अच्छा पिक होगा। 

विजय चोपड़ा को एयरलाइंस कंपनियों में स्पाइसजेट और जेट एयरवेज के शेयर पसंद हैं। स्पाइसजेट में अच्छी तेजी बन सकती है, 80 रु के लक्ष्य के लिए इसे छोटी से मध्यम अवधि के लिए खरीदा जा सकता है। जेट एयरवेज को भी 6 महीने के लिए खरीदा जाएं तो 700 रु का लक्ष्य मिल सकता है। 

मोनार्क नेटवर्थ कैपिटल के मानव चोपड़ा के मुताबिक हीरो मोटोकॉर्प को निचले स्तरों पर खरीदना चाहिए। इसे 2820 रु के आसपास सपोर्ट है। 2-3 फीसदी की गिरावट पर हीरो मोटोकॉर्प में खरीद का अच्छा मौका होगा। मध्यम अवधि में शेयर अपसाइड ट्रेंड में है। हीरो मोटोकॉर्प का शेयर 3400 रु के लक्ष्य तक जा सकता है। 

एनबीसीसी में 950 रु के स्टॉपलॉस के साथ खरीद कर सकते हैं। 970 रु के ऊपर जाने पर इसमें तेजी देखने को मिलेगी और शेयर 1060 रु के आसपास जाएगा। एलएंडटी फाइनेंस में नई खरीद की सलाह नहीं होगी, लेकिन अगर आपके पास शेयर हो तो बने रह सकते हैं।  
