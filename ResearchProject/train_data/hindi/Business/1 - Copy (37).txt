रिलायंस जियो की बहुप्रतीक्षित 4जी सेवाओं की बिना किसी शोरशराबे के अप्रैल अंत में शुरुआत हो सकती है. यूबीएस के एक शोध नोट में यह बात कही गई है.
इसमें कहा गया है कि बाजार में यह धारणा बनी है कि जियो ने व्यावसायिक रूप से 4जी सिम बेचने शुरू कर दिए हैं. हमारे चैनलों ने मुंबई और दिल्ली में इसके बारे में पता किया. 

इससे पता चलता है सिम खुदरा आउटलेट्स पर भेजे गए हैं, लेकिन अभी वे बिक्री के लिए उपलब्ध नहीं हैं. 

फिलहाल रिलायंस जियो के सिम सिर्फ रिलायंस के कर्मचारियों को उपलब्ध हैं.