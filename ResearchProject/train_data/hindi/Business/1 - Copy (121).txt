बजट में इंफ्रा सेक्टर के लिए काफी एलान हुए हैं। इंफ्रा के लिए बजट में कुल 2,21,246 करोड़ रुपये के आवंटन का एलान किया है। सड़क निर्माण के लिए 55000 करोड़ रुपये के आवंटन का एलान हुआ है। एनएचएआई के लिए 19653 करोड़ रुपये का एलान किया गया है। वहीं एनएचएआई बॉन्ड से अतिरिक्त 15000 करोड़ रुपये जुटाएगा। 2016-17 में 10000 किलोमीटर सड़क बनाने को मंजूरी दी गई है। बजट में पीपीपी प्रोजेक्ट्स के लिए अलग से गाइडलाइंस आई है।

इंफ्रास्ट्रक्चर सेक्टर कितना खुश है बजट से, जानते हैं एमईपी इंफ्रा के वाइस चेयरमैन और एमडी, जयंत म्हैसकर का कहना है कि इस बार का बजट इंफ्रा सेक्टर के लिए काफी अच्छा रहा है और इस बजट से ग्रोथ में बढ़ोतरी की पूरी उम्मीद है। पीपीपी प्रोजेक्ट्स की नई गाइडलाइंस से सरकार को सड़क बनाने का लक्ष्य हासिल करने में आसानी होगी।

जयंत म्हैसकर के मुताबिक फिलहाल रोजाना 18-20 किलोमीटर सड़क बनाने का काम हो रहा है। वहीं वित्त वर्ष 2017 में 10000 किलोमीटर सड़क बनाने के लक्ष्य को हासिल करने के लिए सरकार को ईपीसी पर ज्यादा फोकस करना होगा। वहीं जयंत म्हैसकर ने कहा कि एमईपी इंफ्रा की इंफ्रा इन्वेस्टमेंट ट्रस्ट के जरिए पूंजी जुटाने की योजना है। इंफ्रा इन्वेस्टमेंट ट्रस्ट के जरिए पूंजी जुटाने के लिए कंपनी शुरुआती दौर में है।
