सर्राफा हड़ताल को राहुल का समर्थन
नई दिल्ली ।सर्राफा कारोबारियों की हड़ताल लगातार 36वें दिन जारी रही और इसे कांग्रेस उपाध्यक्ष राहुल गांधी का भी समर्थन मिल गया। सोने तथा हीरों के गहनों और चांदी के रत्न जड़ित आभूषणों पर एक प्रतिशत उत्पाद शुल्क लगाने के विरोध में सर्राफा कारोबारी गत 02 मार्च से हड़ताल पर हैं। बजट में इसकी घोषणा के बाद ही कारोबारियों ने 02 मार्च से तीन दिन की हड़ताल पर जाने की घोषणा की थी। लेकिन, सरकार के अपने फैसले पर टिके रहने की वजह से उन्होंने बाद में अनिश्चितकाल तक इसे जारी रखने का फैसला किया था। हालांकि, कुछ सर्राफा संगठन हड़ताल समाप्त कर चुके हैं, लेकिन अधिकतर दुकानें अभी भी बंद हैं। गांधी ने यहां जंतर-मंतर पर जाकर प्रदर्शन कर रहे सर्राफा कारोबारियों के साथ खड़े होकर उनके प्रति अपना समर्थन जताया। वहीं, सरकार ने एक बार फिर दुहराया है कि कारीगरों और ठेके पर विनिर्माण करने वाले कारोबारियों को उत्पाद शुल्क का रिटर्न नहीं भरना होगा और वह इंस्पेक्टर राज भी नहीं आने देगी। संचार एवं सूचना प्रौद्योगिकी मंत्रि रविशंकर प्रसाद ने संवाददाताओं से चर्चा के दौरान यह बात कही। गांधी के जंतर-मंतर पर पहुंचने के बारे में उन्होंने कहा कि वह कहां जाते हैं, सरकार इस पर रोक नहीं लगा सकती है। इससे पहले दिल्ली के मुख्यमंत्री अरविंद केजरीवाल भी सर्राफा कारोबारियों के समर्थन में उतर चुके हैं।पिछले एक माह से अधिक हो गए एक्साइज ड्यूटी का विरोध करते हुए। आंदोलन के सभी हथकंडेÞ अपनाते हुए अब गुरुवार को जौहरी बाजार में प्रात:11 बजे से चाय बनाकर बेचेंगे सर्राफा व्यापारी। व्यापारियों का कहना है जिस प्रकार प्रधानमंत्री नरेन्द्र मोदी ने अपने मजबूरी के दिनों में चाय बेची उसी प्रकार ज्वैलर्स को चाय बेचता देखकर शायद उन्हें उनकी पीडा का आभास हो सकें। ये बडेÞ शर्म की बात है। हड़ताल के 36 दिन होने पर भी हमारे प्रधानमंत्री नरेन्द्र मोदी अभी तक कुछ नही बोल रहे है। इस बात की सभी सर्राफा व्यापारीयो ने निंदा की है। कमेटी के अध्यक्ष ने यह जानकारी देते हुए बताया कि असंतोष बढ़ता जा रहा है केन्द्र सरकार की नींद नहीं टूट रही है।