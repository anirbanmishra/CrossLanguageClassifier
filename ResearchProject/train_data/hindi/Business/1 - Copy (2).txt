नई दिल्ली। अंतरराष्ट्रीय बाजार में कच्चे तेल की कीमतों में बढ़ोतरी के मद्देनजर एक पखवाड़े के भीतर पेट्रोल और डीजल की कीमत लगातार दूसरी बार बढ़ाई गई है। पेट्रोल 2.19 रुपए और डीजल 98 पैसे प्रति लीटर महँगा हो गया है। नई दरें आज मध्य रात्रि से लागू होंगी।सार्वजनिक क्षेत्र की तेल विपणन कंपनी इंडियन ऑयल कारपोरेशन लिमिटेड (आईओसीएल) ने आज जारी बयान में बताया कि इस बढ़ोतरी के बाद दिल्ली में पेट्रोल 61.87 रुपए प्रति लीटर और डीजल 49.31 रुपए प्रति लीटर मिलेगा।
 
इससे पहले 16 मार्च को पेट्रोल की कीमत में 3.07 रुपए प्रति लीटर की बढ़ोतरी की गयी थी वहीं, डीजल के दाम 1.90 रुपए प्रति लीटर बढ़ाए गए थे। (वार्ता))