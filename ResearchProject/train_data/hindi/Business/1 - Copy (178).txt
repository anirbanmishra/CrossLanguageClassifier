एसपीतुल्स्यान डॉट कॉम के एस पी तुल्स्यान का कहना है कि कोल इंडिया के एफएसए करने से सबसे ज्यादा फायदा अदानी पावर अदानी पावर को मिल सकता है। अदानी पावर के अलावा रिलायंस पावर, टाटा पावर, जेएसडब्ल्यू एनर्जी को भी फायदा हो सकता है। लेकिन जेपी पावर और लैंको इंफ्रा को ज्यादा फायदा होने की उम्मीद नहीं है।   

एस पी तुल्स्यान के मुताबिक कोल इंडिया का शेयर 320 रुपये तक नीचे जा सकता है।  मांग पूरी करने के लिए कोल इंडिया को उत्पादन बढ़ाना होगा। 

आनंद राठी फाइनेंशियल के देवांग मेहता के मुताबिक एफएसए पर फैसले से सरकारी कंपनियों के शेयरों पर नकारात्मक असर दिख सकता है। लंबी अवधि में कोल इंडिया के लिए ये नकारात्मक खबर हो सकती है। 

लेकिन पावर कंपनियों के लिए ये काफी अच्छी खबर है। एग्रीमेंट होने पर पावर कंपनियों की सभी दिक्कते खत्म हो सकती है। एफएसए करार होना रिलायंस पावर, एनटीपीसी, अदानी पावर के लिए फायदेमंद साबित हो सकता है। 