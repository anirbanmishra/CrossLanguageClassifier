सूर्या रोशनी लाइटिंग और स्टील ट्यूब बनाने का काम करती है। कंपनी सालाना स्टील पाइप उत्पादन क्षमता करीब 8 लाख टन है। कंपनी की पाइप बिक्री में एक्सपोर्ट की हिस्सेदारी 17 फीसदी है। लाइटिंग मार्केट में कंपनी की 25 फीसदी बाजार हिस्सेदारी है। उत्तराखंड और मध्यप्रदेश में कंपनी के 2 लाइटिंग प्लांट हैं। मध्यप्रदेश और हरियाणा में कंपनी के 2 स्टील प्लांट भी हैं। कंपनी की आय में लाइटिंग की हिस्सेदारी 45 फीसदी तक है। कंपनी में प्रोमोटरों की हिस्सेदारी 63.32 फीसदी है।

सूर्या रोशनी के एमडी राजू बिस्ता ने बताया कि सूर्या रोशनी लाइटिंग और स्टील ट्यूब के कारोबार में है और करीब 40 साल पुरानी कंपनी है। कंपनी के नेटवर्क में करीब 2 लाख से ज्यादा डीलर शामिल हैं। कंपनी ने अभी एलईडी लाइट्स का उत्पादन भी शुरु किया है जिसमें काफी तेजी से ग्रोथ हो रही है। कंपनी इलेक्ट्रिक फैन और होम एप्लाएंसेज के कारोबार में भी आ गई है। उम्मीद है कि आगे आने वाले 2-3 साल में कंपनी फैन और होम एप्लाएंसेज के कारोबार से 500 करोड़ रुपये की आय हासिल करेगी।