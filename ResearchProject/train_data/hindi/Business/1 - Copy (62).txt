72 प्रमुख औद्योगिक घरानों पर 5.53 लाख करोड़ रुपए का ऋण बकाया
जयपुर ।देशभर में ऋण नहीं चुकाने वाला सिर्फ विजया माल्या नहीं, इसके साथ प्रमुख औद्योगिक घरानों की एक लम्बी कतार लगी हुई है। केन्द्रीय वित्त मंत्री अरुण जेटली कई बार बयान दे चुके है कि बकायादारों को नहीं बक्शा जाएगा। विभाग और बैंक कई नोटिस दे चुके है। लेकिन 72 फर्मों पर 5.53 लाख करोड़ रुपए बकाया है। यह जानकारी बॉम्बे स्टॉक एक्सचेंज से मिली। पिछले दो साल से ऋण का भुगतान नहीं किया गया है। पिछले तीन साल से चालीस औद्योगिक घरानों ने तो ब्याज तक चुकाना मुनासिब नहीं समझा। ये है प्रमुख पांच कॉर्पोरेट हाउस ए	अडानी पावर 44,840 करोड़ ए	लैंको 39,890 करोड़ ए	जीवीके 25,062 करोड़ ए	सुजलोन एनर्जी 18,035 करोड़ ए	हिन्दुस्तान कंस्ट्रक्शन कंपनी 12,170 करोड़ एक विश्लेषण के अनुसार पड़ताल करने पर जानकारी मिली की साठ फीसदी बकायेदार मेटल एंड इंफ्रास्ट्रक्चर कंपनियां है। बैंकों के लिए बुरी खबर है कि इस प्रकार के 74 फीसदी बकायेदार बड़े औद्योगिक घरानों के है। पिछले कई साल की तुलना करे तो पिछले साल बैंकों के बकाया ऋण लगातार बढ़ते जा रहे है।कारोबार की स्थिति सही नहीं चल रही है। हमारा कारोबार जिस रफ्तार से चलना चाहिए वह नहीं चल रहा। हम लोन और ब्याज चुकाने के लिए तैयार है, लेकिन आय होते ही चुका देंगे। लैंको, जीवीके, सुजलोन कंपनी का कहना है कि हम बेहतर संभावनाएं तलाश रहे है। बैंकों का ऋण और ब्याज का भुगतान करेंगे।