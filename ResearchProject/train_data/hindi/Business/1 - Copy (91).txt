देशभर में बैंकों की प्रमुख शाखाएं गुरुवार 31 मार्च को देर शाम तक खुली रहेंगी, ताकि करदाताओं को कर जमा करने में असुविधा का सामना न करना पड़े. ये जानकारी बुधवार को सार्वजनिक की गई.

RBI का बैंकों को आदेश 
दरअसल भारतीय रिजर्व बैंक ने मौजूदा वित्त-वर्ष की समाप्ति को देखते हुए और कर जमा कराने के लिए करदाताओं की सुविधा हेतु ये फैसला लिया है. आरबीआई ने बैंकों को कामकाज निपटाने के लिए सभी शाखाओं के काउंटर 31 मार्च को रात आठ बजे तक खुले रखने का निर्देश दिया है. सभी प्रकार के ऑनलाइन ट्रांजेक्शन 31 मार्च की आधी रात तक जारी रहेंगे.