मोगली मैजिक रिटर्न्स, 90 के दशक की यादें ताजा करने के लिए फिर से मोगली आ गया है। लेकिन इस बार मोगली का रंग-रूप सब जरा हटकर है। कहानी वही है लेकिन टेक्नॉलॉजी का कमाल अलग। मोगली के इस जंगल में उसकी पूरी टोली है। मोगली के रुपहले पर्दे के इस अवतार के साथ हमारी बचपन की यादें ताजा हो गई हैं। मोगली के इस नए अवतार से एक बड़ी आबादी की बचपन की यादें जैसे आज ताजा हो गयीं।

संडे के संडे दूरदर्शन पर जो मोगली आता था, सबको भाता था। तब मोगली छोटे परदे पर आता था, आज बड़े पर्दे पर आ गया है। जो पूरी पीढ़ी तब बचपन में थी, आज बड़ी हो गई है, तो इस बड़ी हो चुकी पीढ़ी ने मोगली का बच्चों के साथ मिलकर बड़े दिल से स्वागत किया।

1990 से 2016 तक में मोगली ने लंबी दूरी तय कर ली है। मोगली अब वो ग्लोबल हो गया है। लेकिन कहानी के मजबूत इंडिया कनेक्शन की वजह से इस फिल्म को अमेरिका से एक हफ्ता पहले भारत में रिलीज किया गया है। पुराना मोगली तो आपकी रग-रग में बसा है। अब नया मोगली नई टेक्नोलॉजी के साथ नए अवतार में आया है।

नया मोगली अब कोई कॉर्टून कैरेक्टर नहीं रहा। वह अब बहुत बदल गया गया है। मोगली को बड़े परदे पर लाने में बेइंतेहा मेहनत लगी है। कहानी तो बच्चों के लिए बनाई गई है लेकिन इस फिल्म में किरदारों को आवाज़ दी है बड़े-बड़े सितारों ने।