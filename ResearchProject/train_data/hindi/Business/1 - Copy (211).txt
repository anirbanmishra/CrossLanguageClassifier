22 फरवरी 2012
आवाज़ समाचार 

कारोबार के आखिर में मुनाफावसूली के चलते अमेरिकी बाजार सपाट बंद हुए। डाओ जोंस और एसएंडपी 500 हल्की तेजी पर बंद हुए। नैस्डैक कंपोजिट में मामूली गिरावट आई।  

ग्रीस को दूसरे राहत पैकेज देने की खबर से अमेरिकी बाजारों में जोश दिखा। कारोबार के दौरान डाओ जोंस ने 13000 का स्तर पार कर लिया। मई 2008 के बाद पहली बार डाओ जोंस 13000 के ऊपर पहुंचा 
हालांकि, कच्चे तेल में भारी उछाल आने से बाजार में मुनाफावसूली दिखी। नायमैक्स पर कच्चा तेल 9 महीने के उच्चतम स्तर पर पहुंचा। 

कारोबार खत्म होने पर डाओ जोंस 16 अंक चढ़कर 12966 पर बंद हुआ। एसएंडपी 500 इंडेक्स 1 अंक चढ़कर 1362 और नैस्डैक कंपोजिट 3 अंक गिरकर 2948 पर बंद हुआ।