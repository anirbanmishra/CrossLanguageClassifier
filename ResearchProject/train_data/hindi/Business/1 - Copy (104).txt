देश के शेयर बाजार के शुरुआती कारोबार में गुरुवार को गिरावट का रुख बना हुआ है. प्रमुख सूचकांक सेंसेक्स सुबह 9.42 बजे 195.66 अंकों की गिरावट के साथ 24,704.97 पर और निफ्टी भी लगभग इसी समय 53.35 अंकों की कमजोरी के साथ 7,561.00 पर कारोबार करते देखे गए.

बम्बई स्टॉक एक्सचेंज (बीएसई) का 30 शेयरों पर आधारित संवेदी सूचकांक सेंसेक्स सुबह 98.16 अंकों की मजबूती के साथ 24,998.79 पर और नेशनल स्टॉक एक्सचेंज (एनएसई) का 50 शेयरों पर आधारित संवेदी सूचकांक निफ्टी 16.05 अंकों की बढ़त के साथ 7,630.40 पर खुला.
