आज बाजार के एक और शेयर की लिस्टिंग हुई है। एनएसई पर भारत वायर रोप्स की 5 फीसदी के प्रीमियम के साथ 47.25 रुपये प्रति शेयर के भाव पर लिस्टिंग हुई है। लिस्टिंग के लिए भारत वायर रोप्स ने 45 रुपये प्रति शेयर के भाव का इश्यू प्राइस तय किया था।

हालांकि लिस्टिंग के बाद भारत वायर रोप्स के शेयरों में मुनाफावसूली देखने को मिली है। फिलहाल भारत वायर रोप्स का शेयर 45 रुपये के इश्यू प्राइस के बेहद करीब नजर आ रहा है।

भारत वायर रोप्स के एमडी, एम एल मित्तल का कहना है कि आगे देश और विदेश में कारोबारी विस्तार की योजना है। साथ ही आगे उत्पादन क्षमता बढ़ाने पर भी फोकस रहेगा। कारोबार बढ़ाने पर 560 करोड़ रुपये खर्च करने की योजना है।