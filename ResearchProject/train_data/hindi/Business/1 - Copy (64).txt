सोमवार को राजस्थान बंद की घोषणा
जयपुर ।पिछले एक माह से आंदोलनरत सर्राफा कारोबारियों ने शुक्रवार को जौहरी बाजार से सांगानेर तक वाहन रैली निकाली। जिसमें दुपहिया और चौपहिया वाहन शामिल हुए। हाथों में नारे लिखी तख्तियां और केन्द्र विरोधी नारे लगाते हुए सर्राफा व्यापारी और कारीगर रैली के रूप में सांगानेर पहुंचे। सांगानेर सर्राफा बाजार पर जाकर रैली थमी। जो कि आम सभा में तबदील हो गई। कमेटी की आगे की विरोध नीति का खुलासा करते हुए अध्यक्ष कैलाश मित्तल ने बताया कि जयपुर में अन्य व्यावसायिक एवं व्यापारिक संगठनों से भी बातचीत की गई है। अन्य व्यापारिक संस्थाओं से हमारी बातचीत सम्पूर्ण राजस्थान बंद (4 अप्रेल) के कराने के लिये बातचीत हो गयी है और उन्होंने बंद के लिये हमारा समर्थन किया। इसलिए 4 अप्रैल सोमवार 2016 को एक्साईज के काले कानून के विरोध में सभी व्यापारिक संस्थाओं के सहयोग से राजस्थान बंद का आवहान किया जा रहा है।