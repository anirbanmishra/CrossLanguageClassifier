पिछले एक साल में श्रेयस शिपिंग का शेयर करीब 40 फीसदी लुढ़का है। कंपनी कंटेनर फिडिंग और ऑपरेशन का काम करती है। कंपनी के पास 9 समुद्री जहाज हैं। देश के पूर्वी तट से कंपनी का ज्यादा कारोबार होता है। श्रेयस शिपिंग ने ग्लोबल ऑपरेशन के लिए जापान की एक कंपनी से करार किया है।

श्रेयस शिपिंग एंड लॉजिस्टिक्स के सीईओ कैप्टन वी के सिंह ने आवाज़ के साथ बात करते हुए कहा कि कंपनी अधिकांश कारोबार इंडियन कोस्ट पर ही होता है। कंपनी के पास 1 साल पहले 5 जहाज थे, आज कंपनी के पास 9 जहाज हैं। कंपनी अपने कारोबार का दायरा बढ़ा रही है जिसको ध्यान में रखकर कंपनी के क्षमता विस्तार पर फोकस किया जा रहा है। कंपनी की पहुंच अब सिंगापुर से लेकर खाड़ी देशों तक हो गई है।

कैप्टन वी के सिंह ने बताया कि कंपनी ने अपने क्षमता विस्तार पर करीब 200 करोड़ रुपये खर्च किए हैं। कतंपनी की कुल आय में 45 फीसदी फिडर से बाकी घरेलू कार्गो से आता है। नई सरकार के आने के बाद से कोस्टल शिपिंग के हालात में बदलाव आ रहा है। कंपनी पर करीब 200 करोड़ रुपये का कर्ज है। वी के सिंह का कहना है कि ढु़लाई भाड़ा गिरने से कंपनी के मार्जिन पर असर देखने को मिल रह है। हालांकि इससे कंपनी के वॉल्यूम में सुधार हुआ है।