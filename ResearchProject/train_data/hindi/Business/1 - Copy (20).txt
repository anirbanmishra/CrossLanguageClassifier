तेल और गैस विपणन कंपनियों ने बीती आधी रात से बिना सब्सिडी वाला घरेलू रसोई गैस सिलिंडर चार रुपये सस्ता कर दिया है.
वहीं विमान ईंधन के दाम में आठ फीसदी यानी 3371.55 रुपये प्रति किलोलीटर की बढ़ोतरी की गई है.
देश की सबसे बड़ी तेल विपणन कंपनी इंडियन ऑयल कॉर्पोशन के अनुसार, 1 अप्रैल से दिल्ली में बिना सब्सिडी वाला 14.2 किलोग्राम का रसोई गैस सिलिंडर 513.50 रुपये की जगह 509.50 रुपये का मिलेगा. रसोई गैस के दाम लगातार तीसरी बार घटाये गये हैं. इससे पहले 1 फरवरी को इसमें 82.50 रुपये और 1 मार्च को 61.50 रुपये प्रति सिलिंडर की कमी की गई थी.
सब्सिडी वाले सिलिंडर की (दिल्ली में) कीमत 419.13 रुपये प्रति सिलिंडर पर अपरिवर्तित रखी गई है.
वहीं, घरेलू विमान सेवा कंपनियों के लिए दिल्ली में विमान ईंधन के दाम में 10 मार्च को 515.85 रुपये प्रति लीटर की कटौती कर इसे 38785.46 रुपये प्रति किलोलीटर किया गया था. गुरुवार रात से इसे बढ़ाकर 42157.01 रुपये प्रति लीटर कर दिया गया है.
देश के चार प्रमुख महानगरों में बिना सब्सिडी वाले रसोई गैस सिलिंडर की कीमत (रुपये में) इस प्रकार होगी :