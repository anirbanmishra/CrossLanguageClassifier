आईडीएफसी म्युचुअल फंड ने डायनामिक इक्विटी फंड लॉन्च किया है। आईडीएफसी म्युचुअल फंड के एमडी और सेल्स एंड मार्केटिंग के हेड, कल्पेन पारेख का कहना है कि डायनामिक इक्विटी फंड में बाजार के उतार-चढ़ाव का असर कम पड़ेगा और लंबी अवधि में निवेशकों को फायदा मिलेगा। साथ ही आईडीएफसी म्युचुअल फंड की विज्ञापनों के जरिए निवेशकों को जागरूक बनाने की कोशिश है और निवेशकों को बाजार की पूरी जानकारी देने पर फोकस रहने वाला है।

कल्पेन पारेख ने ये भी कहा कि निवेशकों को यही सलाह है कि बाजार में कम से कम 10 साल की अवधि के लिए निवेश करने की रणनीति अपनाएं। बाजार में एसआईपी के जरिए निवेश करना सबसे समझदारी भरा फैसला है। बाजार में हमेशा से लंबी अवधि में ही अच्छे रिटर्न मिले हैं, ऐसे में लंबी अवधि का निवेश करने की सलाह है।