पूरे टूर्नामेंट में शानदार प्रदर्शन के बावजूद विराट कोहली टीम को सेमीफाइनल की हार से बचा नहीं पाए। सेमीफाइनल में विराट ने 47 गेंदों में 83 रनों की बेहतरीन पारी खेली और एक विकेट भी लिया था। इससे पहले भी विराट ने पाकिस्तान और ऑस्ट्रेलिया के खिलाफ बेहद शानदार पारियां खेलकर टीम को जीत दिलाई थी। इतनी मेहनत के बाद नतीजे सही ना आए तो अच्छे-अच्छे दिग्गज निराश हो जाते हैं, लेकिन सकारात्मक सोच के धनी विराट ने इस बार भी बेहतरीन मिसाल पेश की।