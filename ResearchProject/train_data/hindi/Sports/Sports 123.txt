नई दिल्ली: टीम इंडिया के डायरेक्टर के तौर पर रवि शास्त्री का कॉन्ट्रैक्ट वर्ल्ड टी20 में खत्म हो गया है। इसी दौरान बीसीसीआई को ऐसे कोच की तलाश में है, जो युवा बल्लेबाजों को भविष्य के लिए खास तौर पर टेस्ट क्रिकेट के लिए तैयार कर सके। 
 
टाइम्स ऑफ इंडिया की खबर के मुताबिक सचिन तेंदुलकर, सौरव गांगुली और वीवीएस लक्ष्मण वाली बीसीसीआई की एडवाइजारी कमेटी ने राहुल द्रविड़ से पूछा है कि क्या वे टीम इंडिया के चीफ कोच बनना चाहेंगे। सूत्रों के मुताबिक द्रविड़ ने भरोसा दिया है कि वे इस बारे में सोचेंगे। सूत्रों ने बताया कि द्रविड़ यह चुनौती स्वीकार करने के लिए तैयार हैं और उन्हें 2019 वर्ल्ड कप तक का कॉन्ट्रैक्ट दिया जाएगा।