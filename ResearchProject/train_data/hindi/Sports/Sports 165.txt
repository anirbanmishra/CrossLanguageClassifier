मुंबई: वेस्टइंडीज ने गुरुवार को मुंबई में ट्‍वेंटी-20 विश्व कप सेमीफाइनल में भारत को 7 विकेट से हराया और इसी के साथ वानखेड़े स्टेडियम का रिकॉर्ड कायम रहा। वानखेड़े स्टेडियम में अंतरराष्ट्रीय टी-20 मैचों में कभी भी टॉस जीतने वाली टीम मैच नहीं हारी है। 
 
वानखेड़े स्टेडियम में भारत-वेस्टइंडीज मैच को मिलाकर कुल 5 अंतरराष्ट्रीय टी-20 मैच खेले गए और सभी मैचों में टॉस जीतने वाली टीम विजयी हुई। टॉस जीतने वाली टीम ने चार बार गेंदबाजी चुनी और चारों बार लक्ष्य का पीछा करते हुए जीत दर्ज की। 
 
इस मैच से पहले अभी तक इस स्टेडियम में चार टी-20 मैच खेले गए थे और उनमें तीन बार टॉस जीतने वाली टीम ने पहले फील्डिंग का फैसला किया और तीनों बार टीम जीत दर्ज करने में कामयाब हुई। इस लिहाज से भारत को मैच जीतने के लिए इतिहास को बदलना होगा, जो वह नहीं कर पाई।