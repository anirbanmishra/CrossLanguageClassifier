देर रात क्रिकेट फैंस को टी-20 वर्ल्ड कप के एक मैच के दौरान वेस्ट इंडीज के विस्फोटक बल्लेबाज और क्रिकेटर क्रिस गेल की बल्लेबाजी का जलवा देखने को नहीं मिला बल्कि उन्हें कुछ ऐसा देखने को मिला जो मजाकिया था जिसपर किसी को भी हंसी आ जाए। रविवार को टी-20 विश्‍व कप के ग्रुप 1 के अहम मुकाबले में वेस्‍टइंडीज ने आंद्रे फ्लेचर के शानदार 84 रन की बदौलत श्रीलंका को 7 विकेट से हरा दिया। भले ही वेस्‍टइंडीज ने मैच जीत लिया हो लेकिन दर्शकों को मायूसी ही मिली। क्योंकि वह गेल की बैटिंग नहीं देख पाए। इस मैच में एक मौका ऐसा भी आया जब वेस्टइंडीज के स्टार बैट्समैन गेल को खुद अंपायर ने बल्लेबाजी करने से रोक दिया।