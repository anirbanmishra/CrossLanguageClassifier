आईपीएल की पुणे सुपरजॉइंट्स टीम के कोच स्टीफन फ्लेमिंग ने शुक्रवार को महेंद्र सिंह धोनी के अंतरराष्ट्रीय क्रिकेट से संन्यास की अटकलों को दरकिनार करते हुए उनकी शानदार फिटनेस की तारीफ की। टी20 विश्व कप सेमीफाइनल में गुरुवार को भारत की हार के बाद धोनी के भविष्य के बारे में पूछे गए सवालों पर फ्लेमिंग ने कहा कि धोनी बेहतरीन विकेटकीपर बल्लेबाज और शानदार फिटनेस वाले तरोताजा कप्तान हैं।