मुंबई: युवराज सिंह को लगी चोट के कारण अजिंक्य रहाणे या मनीष पांडे को फायदा हो सकता है। इन दोनों को टी20 विश्व कप में वेस्टइंडीज के खिलाफ सेमीफाइनल खेलने का मौका मिल सकता है चूंकि पांडे को युवराज के कवर के तौर पर टीम में शामिल किया गया है ।  
कर्नाटक के बल्लेबाज पांडे यहां चोटिल युवराज के कवर के तौर पर पहुंचे हैं जबकि अब तक बेंच पर रहे रहाणे पर भी फोकस होगा । बीसीसीआई सूत्रों ने बताया कि कल आस्ट्रेलिया के खिलाफ मोहाली में हुए मैच में रन दौड़ते हुए चोटिल हुए युवराज का यहां एमआरआई स्कैन कराया गया ।   
 
विश्वस्त सूत्रों के अनुसार युवराज ने आते ही एमआरआई कराया । वह रिहैबिलिटेशन में जुटे हैं और मेडिकल स्टाफ को उम्मीद है कि वह सेमीफाइनल खेलेंगे । उनके फिट नहीं होने पर रहाणे या पांडे को 31 मार्च को होने वाले सेमीफाइनल में मौका मिलेगा ।