ओमान के तेज गेंदाबाज मुनीस अंसारी इन दिनों काफी चर्चा में है। चर्चा की वजह है उनका गेंदबाजी एक्शन। मुनीस का गेंदबाजी एक्शन श्रीलंका के तेज गेंदबाज लसिथ मलिंगा जैसा है। आईसीसी टी-20 वर्ल्ड कप के तहत बुधवार को आयरलैंड के खिलाफ खेले गए मैच में मुनीस ने शानदार गेंदबाजी की। मुनीस ने आयरलैंड के खिलाफ 4 ओवर में 37 रन देकर 3 महत्वपूर्ण विकेट झटके। उन्होंने आयरलैंड के सर्वश्रेष्ठ बल्लेबाज नील ओ ब्रायन और केविन ओ ब्रायन को आउट किया।