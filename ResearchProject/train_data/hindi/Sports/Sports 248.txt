नई दिल्लीः पाकिस्तान के पंजाब प्रांत की राजधानी लाहौर में हुए आतंकी हमले को लेकर भारतीय टीम के स्टार विराट कोहली ने आज ट्वीट करते हुए कहा की लाहाैर हमले की घटना को सुनकर गहराई से दुखी हूं।  उन्होंने ट्वीट करते हुए लोगों को अपना संदेश दिया  कि हम हिंसा और मूर्खतापूर्ण आतंकवाद के खिलाफ एकजुटता में खड़े हैं।
 
गाैरतलब है कि पाकिस्तान के पंजाब प्रांत की राजधानी लाहौर में ईस्टर का उत्सव मनाए जाने के दौरान एक भीड़-भाड़ वाले पार्क में एक आत्मघाती हमलावर ने विस्फोट किया जिसमें महिलाओं और बच्चों समेत कम से कम 72 लोग मारे गए और करीब 340 लोग घायल हो गए। 
 
हादसा उस वक्त हुआ जब शाम शहर में इकबाल कस्बा इलाके के गुलशन-ए-इकबाल पार्क में इसाईयों समेत बड़ी संख्या में लोग उपस्थित थे तभी शाम में विस्फोट हुआ। लाहौर के पुलिस उपनिरीक्षक हैदर अशरफ ने बताया,‘‘यह एक जोरदार धमाका था। संदेह है कि पार्क के मेन गेट के पास आत्मघाती हमलावर ने खुद को उड़ा लिया।