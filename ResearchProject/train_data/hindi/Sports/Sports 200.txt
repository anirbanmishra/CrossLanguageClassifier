नई दिल्ली: अपने 'चैंपियंस डांस' सांग से सुर्खियों में आए वैस्टइंडीज के ऑलराउंडर ड्‍वेन ब्रावो ने टी 20 वर्ल्ड कप सैमीफाइनल से पहले टीम इंडिया के कप्तान महेंद्र सिंह धोनी और अनुभवी स्पिनर हरभजन सिंह को चुनौती दी है। 
 
दरअसल,ऑलराउंडर ड्‍वेन ब्रावो ने महेंद्र सिंह धोनी, उनकी बेटी जीवा और हरभजन सिंह के साथ अपना फोटो ट्‍विटर पर शेयर करते हुए लिखा - मैंने धोनी और हरभजन को चैंपियन डांस करने की चुनौती दी है। दो महान क्रिकेटरों धोनी और हरभजन के साथ फोटो खिंचवाकर अच्छा लगा। बता दें कि जमैकाई ऑलराउंडर ब्रावो का नया सॉन्ग 'चैंपियन' इस विश्व कप में बहुत लोकप्रिय हो गया है और वैस्टइंडीज की पूरी टीम मैच जीतने के बाद 'चैंपियंस डांस' करती हुई नजर आ रही है।