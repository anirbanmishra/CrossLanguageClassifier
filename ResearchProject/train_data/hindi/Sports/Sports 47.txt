इंडियन प्रीमियर लीग जैसे धनाड्य लीग में तेज गेंदबाजों को बहुत अधिक तवज्जो नहीं मिलने से चिंतित दक्षिण अफ्रीका के तेज गेंदबाज डेल स्टेन को डर है कि यदि युवा केवल बल्लेबाज बनने पर ध्यान केंद्रित करेंगे तो तेज गेंदबाजी खत्म हो जाएगी। स्टेन ने ईएसपीएनक्रिकइन्फो की पत्रिका क्रिकेट मंथली से कहा, ‘आपको ऐसे खिलाड़ी चाहिए जो पांच विकेट ले सके। आपको ऐसे गेंदबाज चाहिए जो भविष्य के बच्चों को प्रेरित करने के लिये पांचवें दिन भी 150 किमी प्रति घंटे की रफ्तार से गेंदबाजी कर सके। मैं ऐसा कर सकता हूं लेकिन हमें विश्व क्रिकेट का संचालन करने वाले लोगों से भी मदद की जरूरत है।’ 