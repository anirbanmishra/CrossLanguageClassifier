नई दिल्ली: भारतीय टीम के स्टार स्पिनर हरभजन सिंह को आज उस समय गुस्सा आ गया जब टी-20 वल्र्ड कप के लिए खेलने का मौका नहीं मिलने पर एक यूजर्स ने ट्विटर पर उन्हें कुछ बेहूदा कमेंट कर दिया। 
 
यूजर ने ट्विटर हरभजन को भारतीय टीम में खेलने को लेकर ट्वीट करते हुए लिखा कि 'भाई तेरा इंडिया टूर कैसा चल रहा है, मजा आ रहा होगा? फ्री के होटल्स, लंच, डिनर, सब कुछ। मस्त लाइफ है।' 
 
यूजर के इस  ट्वीट पर हरभजन भड़क गए और उन्होंने ट्विटर पर लिखा कि हाथी चले बाजार, कुत्ते भौंके हजार... और तुम उनमें से एक हो।' हरभजन तो ट्वीट करके शांत हो गए लेकिन उनके फैंस बेहूदा कमेंट करने वाले यूजर के खिलाफ लगातार मैसेज करने लगे। 
