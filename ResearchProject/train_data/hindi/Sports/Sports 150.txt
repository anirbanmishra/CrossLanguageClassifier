पुणे: आईपीएल की पुणे सुपरजाइंट्स टीम के कोच स्टीफन फ्लेमिंग ने आज महेंद्र सिंह धोनी के अंतरराष्ट्रीय क्रिकेट से संन्यास की अटकलों को दरकिनार करते हुए उनकी शानदार फिटनेस की तारीफ की। टी20 विश्व कप सेमीफाइनल में कल भारत की हार के बाद धोनी के भविष्य के बारे में पूछे गए सवालों पर फ्लेमिंग ने कहा कि धोनी बेहतरीन विकेटकीपर बल्लेबाज और शानदार फिटनेस वाले तरोताजा कप्तान हैं। 
 
 
एक सवाल के जवाब में फ्लेमिंग ने कहा कि उन्हें नहीं लगता कि पुणे टीम में ‘अहं के टकराव’ की कोई समस्या होगी जिसमें आस्ट्रेलियाई कप्तान स्टीव स्मिथ और दक्षिण अफ्रीका के कप्तान फाफ डु प्लेसिस भी हैं। उन्होंने कहा कि पुणे टीम में युवा और अनुभवी खिलाडिय़ों का अच्छा मिश्रण है। धोनी की कप्तानी वाली टीम में मिशेल मार्श, केविन पीटरसन, अजिंक्य रहाणे, आर अश्विन, फाफ डु प्लेसिस और स्टीव स्मिथ भी हैं।