मोहालीः बुधवार को मोहाली के आर्यन्स कैंपस में स्टूडेंट्स के बीच आए योगराज ने मस्ती के साथ-साथ खूब डांस किया। उन्होंने कहा कि उनका बेटा युवराज शेर है और कोई बीमारी या चोट उसके हौसले परास्त नहीं कर सकती।
योगराज भारत और वेस्ट इंडीज के सैमीफाइनल मैच में भारतीय क्रिकेट टीम की हौंसला अफजाई के लिए विशेष तौर पर मोहाली के आर्यन्स कैंपस में स्टूडेंट्स के बीच पहुंचे थे।
योगराज ने कहा कि युवराज सिंह को ऑस्ट्रेलिया के साथ मुकाबले में चोट लगी थी और वे चोट के बाद भी मैदान से गए नहीं। उनकी चोट गहरी है और इसी के कारण वे वर्ल्ड कप टी-20 से बाहर हो चुके हैं। उनकी जगह पर मनीष पांडे को शामिल किया गया है।
योगराज ने स्टूडेंट्स से कहा कि मेरा बेटा कैंसर जैसी बड़ी बीमारी पर जीत हासिल कर चुका है तो यह मामूली चोट उसको क्रिकेट खेलने से क्या रोकेगी। वो शेर है और और एक बार फिर से टीम इंडिया में वापसी करेगा।
वहीं युवराज सिंह के पिता योगराज सिंह भी अब अनुष्का के पक्ष में आ गए हैं। मोहाली में स्टूडेंट के कैंप में आए योगराज ने कहा कि अनुष्का भी किसी की बेटी है उसकी इज्जत करनी चाहिए। हमें कोई हक नहीं है कि हम किसी की बहू बेटी को बाजारू चुटकलों के बीच उछालें।