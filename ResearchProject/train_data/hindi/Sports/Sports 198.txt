नई दिल्ली: टी20 विश्व कप का खुमार अपने अंतिम चरण पर है। जब टी20 विश्व कप शुरु हुआ तो सभी फैंस ने सोचा था कि क्रिकेट के धुरंधर खिलाड़ी  गेल, विराट, एबी डीविलियर्स, रोहित शर्मा, अफरीदी जैसे तेज तर्रार खिलाड़ी अपनी बल्लेबाजी के दम पर एक दूसरे को कड़ी टक्कर देंगे। लेकिन विश्व कप खत्म होते-होते जो आकड़े सामने आए हैं वो सभी को हैरान कर सकते हैं। इन आकड़ों में बड़े-बड़े दिग्गज खिलाड़ियों ने नहीं बल्कि बांग्लादेश और अफगानिस्तान के खिलाड़ियों ने अपने प्रदर्शन से सभी को चौंका दिया है। 

आकड़ों पर नजर डाले तो अब तक के 5 सर्वश्रेष्ठ बल्लेबाजों में पहले नंबर पर बांग्लादेश के तमीम इकबाल हैं जिन्होंने 6 मैचों में 295 रन बनाएं। जबकि दूसरे नंबर पर अफगानिस्तान के मोहम्मद शहजाद है जिन्होंने 7 मैचों में 222 रन हैं। तीसरे स्थान पर भारत के विराट कोहली हैं। 

सबसे ज्यादा विकेट लेने के मामले में अफगानिस्त और बांग्लादेश के खिलाड़ियों ने बाजी मारी है। अफगानिस्तान के मोहम्मद नबी 7 मैचों में 12 विकेट पहले स्थान पर है जबकि उन्ही की टीम के राशिद खान ने  7 मैचों में 11 विकेट लेकर दूसरा स्थान हासिल किया है। तीसरे स्थान पर बांग्लादेश के शाकिब-अल-हसन हैं जिन्होंने 7 मैचों में 10 विकेट झटके।

सबसे ज्यादा छक्के जड़ने के मामले में शीर्ष पर बांग्लादेश के तमीम हैं जबकि दूसरे नंबर पर अफगानिस्तान के मोहम्मद शहजाद हैं। इन आकड़ों को देखकर तो हम एक ही बात कह सकते हैं कि किक्रेट में कुछ भी हो सकता है और किसी भी टीम को कमजोर नहीं समझना चाहिए।