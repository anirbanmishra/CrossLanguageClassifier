चंडीगढ़: किंग्स इलेवन पंजाब अगले सप्ताह 9 अप्रैल से शुरू हो रहे इंडियन प्रीमियर लीग के नौंवे सत्र के लिए अपनी तैयारियों को पुख्ता करने के उद्देश्य से 3 अप्रैल को मोहाली के पीसीए स्टेडियम में प्रशिक्षण शिविर का आयोजन करेगी।  
 
 
पंजाब ने एक विज्ञप्ति में बताया कि रविवार को आयोजित होने वाले इस शिविर में टीम के खिलाड़ी मोहित शर्मा,अक्षर पटेल, रिद्धमान साहा और मुरली विजय के अलावा गुरकीरत मान, संदीप शर्मा, मनन वोहरा, केसी करियप्पा, अनुरीत सिंह, शार्दुल ठाकुर, अरमान जफर ,प्रदीप सिंह, रिषी धवन, निखिल नायक और स्वप्निल सिंह हिस्सा लेंगे। इसके अलावा टीम के मुख्य कोच संजय बांगड़, गेंदबाजी कोच जो डावेस ,फील्डिंग कोच आर श्रीधर और सपोर्ट स्टाफ के अन्य सदस्य भी शिविर में मौजूद रहेंगे। 
 
 
 
मुखय कोच संजय बांगड़ ने कहा कि लीग से पहले होने वाले इस शिर को लेकर हम उत्साहित हैं। टीम में बेहतरीन खिलाड़यिों का संयोजन है। उन्होंने कहा कि टीम में प्रतिभाशाली युवा और अनुभवी खिलाड़यिों की भरमार है। शिविर के दौरान हमारा मुख्य लक्ष्य अपनी कमजोर पक्षों की पहचान कर उन्हें दूर करना और नई योजनाएं तैयार करना है। इसके अलावा टीम इंडिया के पूर्व विस्फोटक खिलाड़ी वीरेंद्र सहवाग का टीम से बतौर मेंटर जुडऩा हमारे लिए फायदेमंद होगा।