सलामी बल्लेबाज रोहित शर्मा का मानना है कि घुटने की चोट के बाद किसी गेंदबाज के लिये वापसी करना आसान नहीं होता लेकिन मोहम्मद शमी अपनी लय हासिल करने के लिये काफी मेहनत कर रहे हैं और भारतीय टीम को टी20 विश्व कप में उनसे काफी अपेक्षायें हैं । शमी के घुटने का पिछले साल आपरेशन हुआ था और पूरी तरह से नहीं उबरने के कारण वह टीम में वापसी नहीं कर सके हैं । आस्ट्रेलिया और श्रीलंका के खिलाफ श्रीलंका के लिये टीम में उनका नाम था लेकिन उन्हें चोट के कारण बाहर होना पड़ा । शमी ने चोट से उबरने के बाद कल वेस्टइंडीज के खिलाफ पहले अभ्यास मैच में 30 रन देकर दो विकेट लिये ।