नई दिल्ली: साल 2014 में ‘मैरी मी विराट’ ट्वीट कर फेम्स हुई इंग्लैंड की स्टार क्रिकेटर डेनियल वेट ने एक बार फिर विराट कोहली को लेकर ट्वीट किया है। दरअसल, रविवार को ऑस्ट्रेलिया के खिलाफ धमाकेदार मैच में टीम इंडिया ने ऑस्ट्रेलिया को 6 विकेट से हराकर करोड़ों क्रिकेट फैंस को खुश कर दिया। टीम इंडिया के स्टार विराट कोहली ने इस मैच में 51 गेंदों पर 82 रनों की पारी खेली।

इस पारी को डेनियल वेट ने भी देखा और सोशल मीडिया पर ट्वीट किया। डेनियल ने इस बार विराट को शादी का प्रस्ताव नहीं दिया, बल्कि लिखा- विराट की पारी जरूर देखें, क्या स्पेशल प्लेयर है। जहां एक तरफ डेनियल, विराट की तारीफ में लगी हैं वहीं इंग्लैंड के पूर्व दिग्गज एंड्रयू फ्लिंटॉफ रूट को विराट से बेहतर बता रहे हैं।

इंग्लैंड के पूर्व ऑल-राउंडर एंड्रयू फ्लिंटॉफ ने विराट की इस पारी के बाद लिखा कि अगर कोहली ऐसा ही शानदार प्रदर्शन करते रहे तो वो रूट के बराबरी तक पहुंच जाएंगे, जिसके बाद बॉलीवुड के शहंशाह अमिताभ बच्चन ने ट्वीट कर उन्हें लिखा था कि वे रूट के बारे में नहीं जानते, कौन रूट, जड़ से उखाड़ देंगे रूट को ..!!!