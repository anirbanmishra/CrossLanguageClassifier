भारतीय कप्तान महेंद्र सिंह धोनी ने न्यू जीलैंड के महान क्रिकेटर मार्टिन क्रो के निधन पर शोक व्यक्त करते हुए उन्हें अपने अन्य साथियों की तरह ही ‘बेहतरीन इंसान’ करार दिया। उन्होंने कहा, 'सच कहूं तो मैंने मार्टिन क्रो को खेलते हुए ज्यादा नहीं देखा है क्योंकि मेरी मैच देखने में बहुत दिलचस्पी नहीं थी। लेकिन मैंने उनके बारे में काफी सुना था। लेकिन न्यू जीलैंड के खिलाड़ियों के मामले में जैसा 99 फीसदी होता है, वे बेहतरीन इंसान होते हैं। 