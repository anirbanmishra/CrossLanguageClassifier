मोहम्मद शमी अगर टी20 विश्व कप के लिये फिट भी हो जाते हैं तो कप्तान महेंद्र सिंह धोनी का मानना है कि उनके लिये जसप्रीत बुमरा या आशीष नेहरा की जगह ले पाना कठिन होगा क्योकि फिलहाल टीम काफी संतुलित लग रही है। धोनी ने कल एशिया कप जीतने के बाद प्रेस कांफ्रेंस में कहा, ‘ हमें अभी पता नहीं है कि शमी फिट होगा या नहीं। अभी उसके पास समय है। उसे इसलिये चुना गया था क्योंकि उसमें क्षमता है। वह नयी और पुरानी दोनों गेंद से यार्कर डाल सकता है लेकिन बुमरा की जगह लेना कठिन होगा जिसने नयी गेंद से बेहतरीन प्रदर्शन किया है।’ 