मुंबई: वेस्टइंडीज के लेंडल सिमंस गुरुवार को मुंबई में टी-20 विश्व कप में भारत के खिलाफ मैच में भाग्यशाली साबित हुए जब वे जिस गेंद पर आउट हुए वह रविचंद्रन ‍अश्विन की नोबॉल निकली। वेस्टइंडीज ने भारत को 7 विकेट से हराकर फाइनल में प्रवेश कर लिया। 
 
193 रनों के लक्ष्य का पीछा करते हुए वेस्टइंडीज अच्छी शुरुआत हासिल नहीं कर पाया था। सातवें ओवर में अश्विन ने सिमंस (18) को ऑफ स्टंप के बहुत बाहर गेंद डाली, जिस पर सिमंस पूरे नियंत्रण के साथ शॉट नहीं खेल पाए और गेंद उनके बल्ले के बाहरी हिस्से से लगकर गई और शॉर्ट थर्डमैन पर बुमराह ने डाइव लगाकर शानदार कैच लपका। भारतीय खिलाड़ी और पूरा स्टेडियम खुशी से झूम उठा क्योंकि उस वक्त वेस्टइंडीज का तीसरा विकेट 49 रनों पर गिर गया था। लेकिन भारतीयों की यह खुशी ज्यादा समय नहीं टिक पाई, क्योंकि रिप्ले में यह दिखा कि गेंद डालते वक्त अश्विन का फ्रंट फुट पॉपिंग क्रीज के बाहर था और यह नोबॉल हो गई। 
 
अश्वीन के बाद पाड्या ने भी वही गलती दोहरा डाली, पांड्या ने 14 वें ओवर की अखिरी गेंद सिमन्स को करवाई, और गेंद सीधा बुमराह के हाथों में चली गई, लेकिन रिपले में व गेंद नो बॉल निकली, इसी के साथ एक ओर विकेट भारत के पाले में आने से रह गई। जो भारत की हार की सबसे बड़ी वजह साबित हुई। 