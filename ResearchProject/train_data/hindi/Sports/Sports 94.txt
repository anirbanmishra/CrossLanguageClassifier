भारत और पाकिस्तान के बीच 19 मार्च को धर्मशाला में होने वाला आईसीसी वर्ल्ड कप टी20 मैच अब कोलकाता में आयोजित किया जाएगा। बुधवार को आईसीसी (अंतरराष्ट्रीय क्रिकेट परिषद) की तरफ से इस बात की पुष्टि की गई। पाकिस्तान के सुरक्षा दल के मुआयने के बाद आईसीसी ने  यह मैच कोलकाता के ईडन गार्डन में स्थानांतरित करने का ऐलान किया। आईसीसी के मुख्य कार्यकारी अधिकारी डेव रिचर्डसन ने कहा कि भारत और पाकिस्तान का मैच 19 मार्च को धर्मशाला की बजाय कोलकाता में कराने का फैसला लिया गया है। 