पाकिस्तान ने शोएब मलिक और उमर अकमल के बीच चौथे विकेट के लिये 114 रन की नाबाद साझेदारी की बदौलत शुरुआती झटकों से उबरते हुए सोमवार को एशिया कप टी20 क्रिकेट मैच में संयुक्त अरब अमीरात को आठ गेंद रहते सात विकेट से शिकस्त दी। यूएई के कप्तान अमजद जावेद ने शेरे बांग्ला स्टेडियम में टॉस जीतकर बल्लेबाजी का फैसला किया। लेकिन खराब शुरुआत से उबरते हुए छह विकेट पर 129 रन का सम्मानजनक स्कोर खड़ा किया। जवाब में पाकिस्तान ने 18.4 ओवर में तीन विकेट पर 131 रन बनाकर जीत दर्ज की।