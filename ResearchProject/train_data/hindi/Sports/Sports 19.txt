टीम इंडिया के विस्फोटक बैट्समैन विराट कोहली रन बनाने में ही नहीं बल्कि कमाई के मामले में भी कप्तान महेंद्र सिंह धोनी समेत कई क्रिकेटरों को पीछे छोड़ चुके हैं। कोहली कमाई के मामले में भी तेजी से आगे बढ़ रहे हैं। ऑन फील्ड एंडोर्समेंट में वे धोनी से आगे निकल गए हैं। बैट पर विज्ञापन से धोनी 6 करोड़ कमाते हैं। कोहली को इसके लिए 8 करोड़ रुपए मिल रहे हैं। हालांकि टीवी कमर्शियल और दूसरे ब्रांड एंडोर्समेंट के मामले में धोनी अभी नंबर-1 हैं।