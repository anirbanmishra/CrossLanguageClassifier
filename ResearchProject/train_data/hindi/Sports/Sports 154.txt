नई दिल्ली: खिताब की होड़ से बाहर करने के बाद  वैस्टइंडीज खिलाड़ी काफी उत्साहित लग रहे थे। उसके बाद उन्होंने अजीबोगरीब अंदाज में होटल में जीत का जश्न मनाया। सोशल मीडिया में इनके डांस करने का वीडियो काफी वायरल हो रहा है। सभी खिलाड़ी अपने अंदाज से नाच रहे थे। वीडियो में सभी क्रिकेटर ड्वेन ब्रावो के गाने ‘चैंपियन’ पर जमकर डांस करते हुए दिखे। इस तरह नाचते देखकर आप भी अपनी हंसी रोक नहीं पाएंगे। 
 
बता दें कि सिमंस की अगुवाई में अपने बल्लेबाजों के आक्रामक और जुझारू प्रदर्शन के दम पर वैस्टइंडीज ने  भारत को बेहद रेामांचक मुकाबले में 7 विकेट से हराकर टी20 क्रिकेट विश्व कप के फाइनल में प्रवेश कर लिया जहां उसका सामना इंगलैंड से होगा।  पूर्व चैम्पयन कैरेबियाई टीम ने जीत के लिए 194 रन का मुश्किल लक्ष्य 19 . 4 ओवर में 3 विकेट खोकर हासिल कर लिया । सिमंस ने 51 गेंद में 7 चौकों और 5 गगनभेदी छक्कों की मदद से नाबाद 83 रन बनाए जबकि आंद्रे रसेल 20 गेंद में 43 रन बनाकर नाबाद रहे जिसमें 3 चौके और 4 छक्के शामिल थे। इस शानदार पारी के बदौलत वैस्टइंडीज की जीत पक्की हो गई। 
 