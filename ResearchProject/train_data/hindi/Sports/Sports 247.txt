मोहाली: भारत के स्टार बल्लेबाज विराट कोहली को आस्ट्रेलिया के खिलाफ लक्ष्य का पीछा करते हुए पहले दस आेवर के बाद लगा था कि टीम टी20 विश्व कप से बाहर हो जायेगी और उन्हें समझ नहीं आ रहा कि उन्होंने और कप्तान महेंद्र सिंह धोनी ने कैसे उस कठिन लक्ष्य को हासिल किया।   

कोहली ने बीसीसीआई टीवी से कहा,‘‘पहले दस आेवर के बाद मुझे लगा के हम टूर्नामेंट से बाहर हो गए। उसके बाद एम एस धोनी के साथ टीम को पता नहीं कैसे जीत तक पहुंचाया। मुझे मैदान के भीतर भी समझ में नहीं आ रहा था कि यह कैसे हो रहा है । शुक्र है कि मैं टीम के लिये वह प्रदर्शन कर सका।’’  
 
उन्होंने बताया कि जैसे ही धोनी ने विजयी चौका लगाया, वह काफी भावुक हो गए। उन्होंने कहा धोनी को विजयी रन बनाते देखकर मैं काफी भावुक हो गया। मुझे समझ में नहीं आया कि क्या कहूं। आप इसी के लिये खेलते हैं। यह टीम के लिये अद्भुत पल था कि आपके साथी खिलाड़ी जश्न मना रहे हैं।’’ उन्होंने कहा कि उन्होंने एेसी स्थिति में कभी कोई पारी नहीं खेली जब आखिरी तीन आेवरों में 39 रन चाहिये हों। कोहली ने कहा मैने एेसी पारी कभी नहीं खेली जब आखिरी तीन आेवर में 39 रन की जरूरत हो। दूसरे छोर पर धोनी के होते मैं एेसा करने में कामयाब रहा।’’  