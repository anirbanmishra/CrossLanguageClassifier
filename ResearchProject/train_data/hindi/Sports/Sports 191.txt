मुंबई: भारतीय टीम के निदेशक रवि शास्त्री ने आज टीम के प्रदर्शन नहीं कर पा रहे बल्लेबाजों को यहां वैस्टइंडीज के खिलाफ आईसीसी विश्व ट्वेंटी20 सैमीफाइनल में अपने खेल में सुधार करने की बात करते हुए कहा कि मेजबान टूर्नामेंट के इस चरण में केवल एक या दो खिलाडिय़ों के खेल पर ही निर्भर नहीं रह सकता।   
 
 
शास्त्री ने उम्मीद जताई कि अभी तक अच्छा नहीं कर पाने वाले रोहित शर्मा, शिखर धवन और सुरेश रैना जैसे बल्लेबाज कल वानखेड़े स्टेडियम में आगे बढ़कर अपनी काबिलियत साबित करेंगे। शास्त्री ने मैच की पूर्व संध्या पर आयोजित प्रेस कांफ्रेंस में कहा कि मेरा अब भी मानना है कि हम इस टूर्नामेंट में केवल अपनी 70 प्रतिशत क्षमता से ही खेले हैं। अब भी एेसे क्षेत्र हैं, जहां हम सुधार कर सकते हैं। उम्मीद करते हैं कि एेसा कल हो जाए। 
 
 
 
उन्होंने कहा कि सैमीफाइनल मैच में आपको अपना ‘ए’ खेल दिखाना होगा। आप सिर्फ एक या दो खिलाडिय़ों पर निर्भर नहीं कर सकते, आपको 6-7 खिलाडिय़ों से अच्छे प्रदर्शन की जरूरत है। इस टूर्नामेंट में एेसा अभी तक नहीं हुआ है। उम्मीद करते हैं कि एेसा कल होगा। यह पूर्व भारतीय कप्तान खराब प्रदर्शन कर रहे शीर्ष क्रम का जिक्र कर रहा था जिसमें से केवल विराट कोहली ही शानदार खेल दिखा रहे हैं।  