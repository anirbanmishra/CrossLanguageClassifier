मुंबई: वर्ल्ड टी 20 सेमीफाइनल भारत और वेस्ट इंडीज के बीच मुंबई के वानखेड़े स्टेडियम में खेले गए मैच में वेस्ट इंडीज ने भारत को सात विकेट से हरा दिया और फाइनल में प्रवेश कर लिया, लेकिन हार के बाद भी कोहली ने वेस्ट इंडीज के खिलाफ खेली तूफानी पारी से वल्र्ड रिकॉड बना डाला। 

कोहली ने 47 गेंदों पर नाबाद 89 रनों की पारी खेली, जिसमें कोहली ने 11 चौके और 1 छक्का जड़ा। कोहली ने इंडीज के खिलाफ अद्र्धशतक बनाया और वे अंतरराष्ट्रीय टी-20 क्रिकेट में सबसे ज्यादा (50 से ज्यादा रन) बनाने के मामले में क्रिस गेल और ब्रैंडन मॅक्कुलम को पीछे छोड़ते हुए शीर्ष पर पहुंच गए। कोहली ने 17वें ओवर में अपने करीयर का 16वां अद्धशतक बनाया। इस तरह कोहली 43 मैचों में 1642 रन बना चुके हैं। इसी के साथ कोहली ने अपनी सर्वक्षेष्ठ पारी 89 रन बनाकर अपना भी रिकॉड तोड दिया। इससे पहले कोहली का हाइएस्ट स्कोर 82 था। 
 
कुछ समय पहले क्रिकेट से संन्यास ले चुके न्यूजीलैंड के ब्रैंडन मॅक्कुलम ने 71 टी-20 मैचों में कुल 15 फिफ्टी प्लस स्कोर (2 शतक और 13 अद्र्धशतक) लगाए। उन्होंने टी-20 क्रिकेट में सर्वाधिक 2140 रन बनाए है। वेस्टइंडीज के क्रिस गेल ने भी भारत के खिलाफ सेमीफाइनल से पहले 48 मैचों में 15 फिफ्टी प्लस स्कोर (2 शतक और 13 अद्र्धशतक) लगाए है।