जोस बटलर की तूफानी पारी और क्रिस जोर्डन की अपने करियर की सर्वश्रेष्ठ गेंदबाजी से इंग्लैंड ने शनिवार को यहां उतार चढ़ाव वाले रोमांचक मैच में एंजेलो मैथ्यूज के पराक्रमी प्रदर्शन पर पानी फेरा और श्रीलंका को दस रन से हराकर आईसीसी विश्व टी20 के सेमीफाइनल में जगह बनायी। बटलर ने 37 गेंदों पर आठ चौकों और दो छक्कों की मदद से नाबाद 66 रन बनाये और इस बीच कप्तान इयोन मोर्गन (22) के साथ चौथे विकेट के लिये 74 रन की साझेदारी की। 