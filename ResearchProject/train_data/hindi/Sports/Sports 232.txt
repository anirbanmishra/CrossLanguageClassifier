नई दिल्ली: टी 20 वर्ल्ड कप 2016 में विराट के अच्छे प्रदर्शन के बाद हर तरफ विराट का ही गुनगान हो रहा है। उन्होंने अपनी दमदार पारी के दौरान पूरी दुनिया को अपना दीवाना बना लिया। रनों के साथ-साथ न केवल विराट की फैंस की लिस्ट बढ़ गई है बल्कि ब्रांड प्रबंधक और विज्ञापनदाता भी उनपर ज्यादा मेहरबान हो गए है, इससे उनको फायदा मिल सकता है। 
 
विराट का एनिमेटेड अवतार,खरीद सकते हैं कई ब्रांड
कोहली को लेकर ब्रांड पूरी तैयारियों में नजर आ रहे है। विराट का एनिमेटेड अवतार भी डिजिटल माध्यम पर लांच किया जाएगा जो कि इस साल मई में यूटयूब प्ले पर एक सीरीज का हिस्सा होगा। इसके अलावा कोहली के लोगो वाला मर्केंडाइज भी लांच किया जाएगा। 
 
कमाई के मामले में धोनी पर भारी है विराट का बैट
इसके साथ विराट कोहली ने कप्तान धोनी को भी एक बड़े मामले में पीछे छोड़ दिया है। जी हां विराट अब ऑन फील्ड एंडोर्समेंट में भी कप्तान एमएस धोनी से आगे निकल गए हैं। जहां कप्तान धोनी अपने बैट पर स्पार्टन का स्टीकर लगाकर ऐड से 6 करोड़ कमाते हैं वहीं कोहली को इसके लिए एमआरएफ से 8 करोड़ रुपए की मोटी रकम मिल रही है।इतना ही नहीं विराट को टीशर्ट, कैप और शूज को फील्ड पर एन्डोर्स करने के लिए विराट भी 2 करोड़ अलग से मिलता है। जबकि कप्तान धोनी सहित अन्य खिलाड़ी इस लिस्ट में काफी पीछे हैं।

ब्रांड के लिए विराट लेते है औसतन रोजाना 1.5 करोड़ रुपए
अपने ब्रांड के लिए विराट औसतन रोजाना 1.5 करोड़ रुपए पाते हैं जबकि धोनी को 1 से 1.5 करोड़ रुपए मिलते हैं। फिलहाल कोहली 13 ब्रांडों के साथ निर्विवाद रूप से सितारे हैं और उनसे एमआरएफ, पेप्सी, एडिडास, ऑडी, विक्स, बूस्ट, यूएसएल, टीवीएस, स्मैश, नितेश एस्टेट, टिसॉ, हर्बलाइफ और कोलगेट जैसे ब्रांड जुटे हैं। वहीं धोनी करीब 15 ब्रांडों से जुड़े हैं।