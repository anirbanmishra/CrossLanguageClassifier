लाहौर: पाकिस्तान क्रिकेट टीम के मुख्य कोच वकार यूनिस ने आज कहा कि वह आईसीसी विश्व टी20 में टीम के लचर प्रदर्शन के लिए देश से माफी मांगते हैं और अपने पद से इस्तीफा देने के लिए तैयार हैं।  पाकिस्तान ग्रुप चरण से आगे बढऩे में नाकाम रहा था। उसे इस बीच चिर प्रतिद्वंद्वी भारत के हाथों भी छह विकेट से हार का सामना करना पड़ा था। 

वकार ने पाकिस्तान क्रिकेट बोर्ड के मुख्यालय में आयोजित संवाददाता सम्मेलन में कहा, ‘‘मैं देश से हाथ जोड़कर माफी मांगता हूं।’’  इस दिग्गज तेज गेंदबाज को 2014 में दोबारा कोच बनाया गया था और उनका अनुबंध मई में समाप्त हो रहा है लेकिन उन्होंने कहा कि टीम हित में वह अपना पद छोडऩे के लिए भी तैयार हैं।  उन्होंने कहा, ‘‘यदि मेरे हटने से चीजों में सुधार होता है तो मैं इसमें जरा भी देर नहीं करूंगा। ’’