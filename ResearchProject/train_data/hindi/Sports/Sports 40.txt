बीसीसीआई ने टी20 विश्व कप के दौरान पाकिस्तानी टीम को फुलप्रूफ सुरक्षा देने का आश्वासन दिया जबकि गुरुवार को पाकिस्तान क्रिकेट बोर्ड ने सुरक्षा कारणों से टूर्नामेंट से नाम वापस लेने की धमकी दी थी। पीसीबी अध्यक्ष शहरयार खान द्वारा बीसीसीआई और भारत सरकार से लिखित आश्वासन मांगे जाने के बारे में पूछने पर बोर्ड के सीनियर अधिकारी और आईपीएल अध्यक्ष राजीव शुक्ला ने कहा कि 8 मार्च से शुरू हो रहे टूर्नामेंट में पाकिस्तान समेत सभी टीमों को फुलप्रूफ सुरक्षा मुहैया कराई जाएगी।