मुंबई: भारत और वैस्टइंडीज के बीच 31 मार्च को होने वाले आईसीसी विश्व टी20 सैमीफाइनल मुकाबले के लिए तैयार की गई वानखेड़े स्टेडियम की पिच जानकारी के अनुसार बल्लेबाजों के लिए उतनी मददगार होने की उम्मीद नहीं है जैसी कि यहां आयोजित हुए पहले के मैचों में हुई थी।   
 
सूत्रों ने कहा, विकेट को जोडऩे के लिए घास की स्पाट सतह है लेकिन ट्रैक पिछले हुए मैचों की तुलना में धीमी होगी। लेकिन यह एक अच्छा टी20 विकेट है।’ यह मैच 33,000 दर्शकों से खचाखच भरा होगा। मुंबई में धूप भी पिछले कुछ दिनों में काफी तेज निकल रही है और पारा 35 के आसपास हो रहा है। सूत्रों ने कहा कि इसके कारण भी ट्रैक के व्यवहार पर असर पडऩे की उम्मीद है। यहां खेले गए पिछले अंतरराष्ट्रीय मैच में दक्षिण अफ्रीका ने मेजबान भारत को 214 रन के विशाल अंतर से हराकर 25 अक्तूबर 2015 को वनडे श्रृंखला 3 . 2 से अपने नाम कर ली थी।   
 
इस बीच चोटिल बल्लेबाज युवराज सिंह की फिटनेस को लेकर भी संदेह बना हुआ है, जिनका कल एमआरआई कराया गया था। मनीष पांडे कल उनके कवर के तौर पर आये थे और उन्हें अजिंक्य रहाणे के साथ नेट पर बल्लेबाजी का लंबा सत्र करते हुए देखा गया। रहाणे अभी तक रिजर्व खिलाड़ी बने हुए हैं। युवराज के टखने के स्कैन की रिपोर्ट हड्डी नहीं टूटी है या मांसपेशियां चोटिल नहीं हुई हैं। रहाणे और अभी 15 सदस्यीय टीम का हिस्सा नहीं बने पांडे को छोड़कर टीम के अन्य सदस्यों ने अभ्यास से एक दिन का आराम लिया। भारतीय खिलाड़ी कल दोपहर 3 से 6 बजे ट्रैनिंग करेंगे जबकि वैस्टइंडीज कल सुबह अभ्यास करेगी।