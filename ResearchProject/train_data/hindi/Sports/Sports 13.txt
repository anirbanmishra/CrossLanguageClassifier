वेस्टइंडीज की विश्व टी20 सेमीफाइनल में भारत पर जीत के नायक रहे लेंडल सिमन्स ने कहा कि भारतीय गेंदबाजों की अहम मोड़ पर की गयी दो नोबाल के कारण मैच का पासा उनकी टीम के पक्ष में पलट गया। सिमन्स ने अपनी टीम की जीत के बाद कहा, ‘हां मेरा ऐसा मानना है कि (इससे दो नोबाल) पासा हमारे पक्ष में पलटा। यदि मैं आउट हो जाता तो स्थिति भिन्न हो सकती थी। नया बल्लेबाज आता है और उसके बाद क्या होता आप नहीं बता सकते। ’