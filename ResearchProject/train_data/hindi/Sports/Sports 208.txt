नई दिल्ली: न्यूजीलैंड के कप्तान और चोटी के बल्लेबाज केन विलियमसन का मानना है कि विराट कोहली के वर्तमान आईसीसी विश्व टी20 में प्रदर्शन से कोई भी अन्य खिलाड़ी काफी कुछ सीख सकता है। कोहली और विलियमसन ने अंडर-19 स्तर पर अपने अपने देशों का प्रतिनिधित्व किया और उन्हें अब आस्ट्रेलिया के स्टीव स्मिथ और इंग्लैंड के जो रूट के साथ वर्तमान समय का सर्वश्रेष्ठ बल्लेबाज माना जाता है। कोहली ने आस्ट्रेलिया के खिलाफ एेतिहासिक पारी खेली जबकि रूट ने दक्षिण अफ्रीका के खिलाफ 230 रन के लक्ष्य का पीछा करते हुए 83 रन बनाए थे जिसकी काफी प्रशंसा हुई थी।  
 
 
 
विलियमसन से जब पूछा गया कि क्या वह कल सेमीफाइनल में विराट या रूट की तरह की पारी खेलने की कोशिश करेंगे। उन्होंने कहा कि मैं एेसा करना पसंद करूंगा। कोहली और रूट बेहतरीन बल्लेबाजी कर रहे हैं। मैं दोनों को पसंद करता हूं। वे बेजोड़ क्रिकेटर हैं और लंबे समय से अच्छा प्रदर्शन कर रहे हैं। इन दोनों को बल्लेबाजी करते हुए और उनके प्रदर्शन से आप काफी कुछ सीख सकते हैं।
 
 
 
उनकी कप्तानी की काफी तारीफ हो रही है और विलियमसन ने इसका श्रेय अच्छी रणनीति और उनके खिलाडिय़ों का उस पर अच्छी तरह से अमल करने को दिया। उन्होंने कहा कि मैं अपनी तरफ से सर्वश्रेष्ठ भूमिका निभाने की कोशिश करता है। अच्छी रणनीति के साथ उतरना और उसे अच्छी तरह से अमल में लाना महत्वपूर्ण होता है और हमने अभी तक एेसा किया है। 