नई दिल्ली: क्रिकेट के भगवान कहे जाने वाले सचिन तेंदुलकर ने क्रिकेट करियर में कई रिकार्डस को अपने नाम किया। इस दौरान उनके लिए कई दिन यादगार रहे हैं लेकिन सचिन के करियर में एक दिन ऐसा भी आया था जिसकी टीस उनको अभी भी सताती रहेगी। 
 
दरअसल, सचिन को ये दर्द  वैस्टइंडीज टीम के खिलाफ मिला था।  31 मार्च 1997 का दिन उनके करियर का सबसे बुरा दिन था। उन्होंने अपनी आत्मकथा 'प्लेइंग इट माय वे' लिखा है, बारबाडोस टेस्ट जीत के लिए 120 रन बनाने थे लेकिन हम 81 पर ऑल आउट हो गए। इससे मैं टूट गया था। मैंने खुद को दो दिन कमरे में बंद रखा। 
 
प्लेइंग इट माय वे' के अनुसार तेंदुलकर ने लिखा, ‘मुझे हार से नफरत है। कप्तान के रूप में मैं टीम के लगातार खराब प्रदर्शन के लिए खुद को जिम्मेदार मानता था। नजदीकी मुकाबले हारने से मैं हताश था। इससे भी अधिक चिंता की बात यह थी कि मुझे नहीं पता था कि इससे कैसे उबरा जाए।  सचिन ने अपनी आत्मकथा खुलासा किया, 'कई करीबी मैच हारने से मुझे काफी पीड़ा पहुंच रही थी। हार से निपटने में मुझे लंबा समय लगा। उस दौरान मैं पूरी तरह खेल से दूर होने पर विचार करने लगा था। कुछ भी मेरे पक्ष में नहीं हो रहा था