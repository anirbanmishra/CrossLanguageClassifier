भारत के शीर्ष बैडमिंटन खिलाड़ी किदाम्बी श्रीकांत और पारूपल्ली कश्यप ने जर्मन ग्रां प्री गोल्ड के पुरूष एकल वर्ग में पहले दौर की बाधा पार कर ली है। इस साल जनवरी में सैयद मोदी ग्रां प्री गोल्ड जीतने वाले श्रीकांत ने जापान के ताकुमा उएदा को 12.21, 21.18, 21.11 से हराया। अब उनका सामना नीदरलैंड के एरिक मेइज्स से होगा। दूसरी ओर कश्यप ने उक्रेन के अर्टेम पी को 21.9, 21. 9 से मात दी। अब वह दूसरे दौर में आयरलैंड के क्वालीफायर जोशुआ मैगी से खेलेंगे।