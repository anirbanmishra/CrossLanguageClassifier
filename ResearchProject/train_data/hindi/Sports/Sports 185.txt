नई दिल्ली: टी 20 वर्ल्ड का दूसरा सैमीफाइनल आज भारत और वैस्टइंडीज के बीच होने वाला है। इसी दौरान दोनों टीमें काफी जोश में दिखाई दे रही है। इस मैच से पहले वैस्टइंडीज के कप्तान डैरेन सैमी ने टीम इंडिया के खिलाफ बयान दिए हैं। 
 
गोलिएथ वर्सेज डेविड की कहानी से तुलना
वेस्टइंडीज के कप्तान डैरेन सैमी ने कहा, मुझे लगता है कि पलड़ा भारत के पक्ष में 80-20 है। यह बेमेल मुकाबला लग रहा है लेकिन लोग भूल जाते हैं कि खरगोश और कछुए के मुकाबले में कछुआ जीता था। उन्होंने कहा,हमने अभी तक अपना सर्वश्रेष्ठ प्रदर्शन नहीं किया है। हमारा जोर स्ट्राइक रोटेट करने पर है। यह स्पष्ट है कि हमारे खिलाड़ी बड़े शॉट खेलते हैं। अभी तक हमने अच्छी गेंदबाजी की है और कुछ मौकों पर एक बल्लेबाज ने जिम्मेदारी उठाई है।
 
विराट के बारे में पूछे जाने पर सैमी ने कहा
विराट के बारे में सैमी ने कहा कि विराट कोहली फॉर्म में हैं लेकिन उन्होंने क्रिस गेल का नाम लेकर इंडिया को डराने की कोशिश की।  उन्होंने कहा कि क्या आपने कभी क्रिस गेल के बारे में सुना है। विराट का बेहत हैं, लेकिन मैंने इससे पहले भी प्रेस कॉन्फ्रेंस में कहा है कि हम अपने प्रदर्शन पर फोकस कर सकते हैं।