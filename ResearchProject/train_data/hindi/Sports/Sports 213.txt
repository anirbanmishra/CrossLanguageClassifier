नई दिल्ली: मैदान में चौकों छक्कों की बौछार से लोगों का दिल जितने वाले क्रिस गेल की पर्सनल लाइफ में भी काफी बिंदास हैं। गेल 15 मिलियन डॉलर यानी करीब 99 करोड़ रुपए के मालिक हैं। उनकी लग्जरी लाइफ स्टाइल का अंदाजा जमैका स्थित उनके लग्जरी मैन्शन को देखकर ही लगाया जा सकता है। 
 
गेल ने अपना शानदार घर एक पहाड़ी पर बनाया है जो उनके शहर के टॉप 10 घरों में से एक है। तीन स्टोरी इस बिल्डिंग से शहर का पूरा नजारा दिखता है। गेल के इस पार्टी हाउस में स्विमिंग पूल, डांस फ्लोर, थिएटर, बिलियड्र्स रूम जैसी सुविधाएं हैं। पार्टी के शौकीन गेल इसका कोई मौका नहीं छोड़ते। उन्हें अक्सर देर रात होने वाली पार्टियों में देखा जा सकता है।
 
उनके इंस्टाग्राम अकाउंट में पार्टी से लेकर मसाज और लग्जरी घर से कार तक की फोटोज मौजूद हैं। ज्यादातर फोटोज में वो पार्टी करते हुए ही नजर आ रहे हैं। गेल को कैरेबियाई द्वीप पर घूमने जाना पसंद है। उनके दोस्त उन्हें प्लेब्वॉय कहते हैं। गेल को स्टाइलिश, फंकी ड्रेसेस और ब्रांडेड घडिय़ों का शौक है।