कोलकाता के ऐतिहासिक ईडन गार्डन स्टेडियम में आज इंग्लैंड और वेस्ट इंडीज की टीमें टी20 वर्ल्ड कप 2016 अपने नाम करने उतरेगी। दोनों ही टीमें बेहतरीन प्रदर्शन के दम पर फाइनल तक पहुंची है। पहले सेमीफाइनल में इंग्लैंड ने न्यूजीलैंड को तो दूसरे सेमीफाइनल में वेस्ट इंडीज ने मेजबान टीम इंडिया को हराकर फाइनल में जगह बनाई थी। वहीं दोनों टीमों के बीच हुए एकमात्र लीग मैच में वेस्टइंडीज ने जीत दर्ज की थी।