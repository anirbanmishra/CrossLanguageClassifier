भारत ने गाचिबावली इंडोर स्टेडियम में चल रही एशिया बैडमिंटन टीम चैम्पियनशिप में पुरुष वर्ग में चीन को 3-2 से पराजित किया। के श्रीकांत, अजय जयराम और एच एस प्रणय ने अपने एकल मैचों में जीत दर्ज की, जिससे भारत ने चीन को पराजित किया। पांच मैच के मुकाबले में भारत ने तीन एकल जीते लेकिन दो युगल मैच गंवा दिये। भारतीय पुरुष और महिला टीमों ने पहले ही टूर्नामेंट के क्वार्टरफाइनल में प्रवेश कर लिया है।