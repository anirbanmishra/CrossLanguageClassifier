नई दिल्ली: पूरी दुनिया में क्रिकेट का जुनून लोगों के सिर चढ़ बोलता है। क्रिकेट का नाम सुनते ही लोग झूम उठते है, लेकिन क्रिकेट कैसे खेला जाता है ये तो खेलने वाला ही जानता है कई बार ये खेल खेलने वाले बल्लेबाजों के लिए बेहद खतरनाक भी साबित हो चुका है। कई खिलाड़ी इस खेल में अपनी जान तक गवां चुके हैं।
 
ANDY DUCAT- 1942
इंग्लैंड के इस खिलाड़ी को अपने घरेलू मैदान लॉड्र्स पर अचानक खेलते हुए हार्ट अटैक आ गया था, इससे पहले की कोई कुछ कर पाता इन्होनें दम तोड़ दिया, हाथ में अपना बैट लिए ही ये दुनिया को अलविदा कह गए।
 
ABDUL AZIZ- 1959
17 साल का ये पाकिस्तानी खिलाड़ी पाकिस्तानी ट्रॉफी (कायदे आजम) का फाइनल खेल रहा था कि एक बॉल इनके सीने पर आकर लगी और वह बॉल इनकी आखिरी बॉल साबित हुई। बॉल लगने के बाद ये वहीं गिर गए, अस्पताल ले जाने पर डॉक्टर ने इन्हें मृत घोषित कर दिया।
 
WILF SLACK- 1989
इंग्लैंड का ये खिलाड़ी 34 साल की उम्र में खेलते हुये मैदान पर ही अपनी जिंदगी से हार गया और दुनिया को मैदान पर ही अलविदा कह गया।
 
LAN FOLLEY- 1993
इंग्लैंड का ये खिलाड़ी भी घरेलू मैच खेलते वक्त दुनिया को अलविदा कह गया।
 
RAMAN LAMBA : INDIA -1998
रमन लांबा प्वाइंट पर फिल्डिंग कर रहे थे कि बैट्स मैन ने जैसे ही शॉट खेला बॉल सीधा रमन के सिर पर लगी, जिसके बाद वह बेहोश हो गए उन्हें अस्पताल ले जाया गया, वहां रमन लांबा हमेशा के लिए मैदान और दुनिया छोड़ गए, मगर उसके बाद से प्वाइंट पर हेलमेट लगाने के लिए अनुमति मिल गई।
 
WASIM RAJA-2006
पाकिस्तान का ये खिलाड़ी एक सीरीज के दौरान अपने कमरे मे मृत पाया गया।
 
RECHARD BEAUMONT- 2012
इंग्लैंड के इस फास्ट बॉलर को मैदान पर ही खेलते हुए हार्ट अटैक हुआ और वह वहीं गिर गए, उनको तुरंत अस्पताल ले जाया गया जहां उन्हें मृत घोषित कर दिया गया।
 
ZULFIQAR BAHTTI- 2013
घरेलू मैदान पर खेलते हुए पाकिस्तान के इस खिलाड़ी को छाती पर एक बाउंसर लगा, जिसके बाद वे वहीं बेहोश हो गए, उसके बाद उन्हें अस्पताल ले जाया गया जहां वे मैच को बीच में छोड़ कर ही जिंदगी से हार गए।
 
DARRYN RANDALL-2013
अफ्रीका का ये खिलाड़ी अपने घरेलू मैच में एक पुल शॉट खेल रहा था कि बॉल चूक कर उनके सीने पर लगी। उनको अस्पताल के लिए ले जाया गया, मगर ये खिलाड़ी भी अस्पताल जाते हुए रास्ते में ही दुनिया से चले गए।
 
PHIL HUGHES-2014
ऑस्ट्रेलिया के इस खिलाड़ी को मैच के दौरान सर पर बाउंसर लगा, बॉल लगने के बाद वह गिर गये और बेहोशी की हालात में उन्हें अस्पताल ले जाया गया, लेकिन दो दिन बाद वो दुनिया को अलविदा कह गए।