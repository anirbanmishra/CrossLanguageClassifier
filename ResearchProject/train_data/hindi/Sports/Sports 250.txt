लाहाैरः टी20 विश्व कप से बाहर हुई पाकिस्तान टीम की घर वापसी के बाद काफी आलोचना हो रही है। राजनेता क्रिकेट को अलवीदा कर राजनीति में आने वाले इमरान खान ने पाकिस्तान टीम की इस हालत का जीम्मेदार प्रधानमंत्री नवाज शरीफ और वरिष्ठ अधिकारियों को ठहराया है।
1992 में पाकिस्तान को विश्व कप में जीत दिलाने वाले इमरान खान ने नवाज शरीफ पर आरोप लगाया है कि उन्‍होंने पाकिस्तान क्रिकेट को फिक्स करने के लिए एक राजनीतिक फिक्सर को पद दिया। हालांकि उन्होंने किसी का नाम नहीं लिया लेकिन उनकी बातों का इशारा नजम सेठी की तरफ जरूर था। सेठी जो कि पाक क्रिकेट बोर्ड के पूर्व चेयरमैन हैं और फिलहाल बोर्ड की एग्जीक्यूटि‍व कमेटी को हेड कर रहे हैं।
इमरान ने ट्वीट करते हुए कहा कि , 'पाक में क्रिकेट दूसरे देशों की तरह एक इंस्टीट्यूशन बनने में इसलिए असफल रहा क्योंकि यहां पीएम ने पीसीबी चीफ अपाइंट किए हैं।' उन्होंने आगे लिखा, 'क्रिकेट के वर्तमान क्राइस‍िस का सही विश्लेषण पाक को विश्व क्रिकेट के उच्चस्तर पर ले जा सकता है वहीं इसका गलत विश्लेषण असफलता लेकर आएगा।'