लगातार जीत हासिल कर रहे भारतीय पेशेवर मुक्केबाज विजेंदर सिंह से मुकाबले के लिये बेताब हंगेरियन मुक्केबाज एलेक्जेंडर होरवेथ ने एक सनसनीखेज खुलासा किया है। उन्होंने कहा कि विजेंदर को हराने के लिये वे सांप का खून पीकर तैयारी कर रहे हैं। विजेन्दर का अगला मुकाबला सुपर मिडलवेट मुक्केबाज होरवेथ से होना है और होरवेथ इसके लिए काफी तैयारी कर रहे हैं। गौरतलब है कि हंगरी के कई इलाकों में सांपों का खून मशहूर है। लोगों का मानना है कि इसे पीने से ताकत मिलती है।