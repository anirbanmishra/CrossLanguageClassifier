भारत के दिग्गज बल्लेबाज विराट कोहली का मानना है कि पाकिस्तान के खिलाफ शनिवार को एशिया कप के तहत खेली गई 49 रनों की पारी से उन्होंने काफी कुछ सीखा है। कोहली ने खुशी जतायी कि आखिर में वह अपनी टीम को पांच विकेट से जीत दिलाने में सफल रहे। कोहली ने मैच में विषम परिस्थितियों में 51 गेंदों पर 49 रन बनाये।  उन्होंने कहा, ‘यह सबसे कड़ी चुनौती पेश करने वाला गेंदबाजी स्पैल था। सभी ने बेहतरीन गेंदबाजी की लेकिन मोहम्मद आमिर का जवाब नहीं था। उनके सभी गेंदबाजों ने हमारे बल्लेबाजों को काफी दबाव में ला दिया था।’