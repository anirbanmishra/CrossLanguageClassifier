नई दिल्ली: भारतीय टीम के धाकड़ बल्लेबाज विराट कोहली ने एक बार फिर से साबित कर दिया की लक्ष्य का पीछा करते हुए वे सबसे बेहतरीन बल्लेबाज हैं। टी20 में कोहली 3 बार 'मैन आॅफ द सीरीज' का अवार्ड जीत चुके हैं और शाहिद अफरीदी भी इसे 3 बार जीत चुके हैं। टी20 विश्वकप में कोहली की बेहतरीन फाॅर्म को देखते हुए उनके पास टी20 में चौथी बार और वर्ल्ड टी20 में दूसरी बार इस पुरस्कार को जीतने का मौका है। 
 
 
 
बता दें भारतीय बल्लेबाज विराट कोहली 2012 में श्रीलंका के खिलाफ खेली गई सीरीज में, टी20 विश्वकप 2014 और इसी साल आस्ट्रेलिया के खिलाफ हुई सीरीज में 'मैन आॅफ द सीरीज' बने। बता दें भारत में चल रहे टी20 विश्वकप में विराट कोहली 4 मैचों में 92.00 की औसत से 184 रन बनाकर पहले स्थान पर हैं। 