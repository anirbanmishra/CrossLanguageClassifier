मुंबई: विराट कोहली के दमदार प्रदर्शन से सेमीफाइनल में पंहुची भारतीय टीम के सुपर स्टार बल्लेबाज विराट कोहली  भाग्यशाली रहे। कोहली एक ही ओवर में तीन बार रन आउट होने से बचे। 
 
वेस्टइंडीज के तेज गेंदबाज ड्‍वेन ब्रावो भारत की पारी का नौवां ओवर डाल रहे थे, उन्होंने दूसरी गेंद बाउंसर डाली,इसके बाद अगली गेंद भी  ब्रावो ने बाउंसर डाली जिसे अंपायर ने नोबॉल करार दिया, विराट को फ्रीहिट मिली। ब्रावो ने यह धीमी गेंद डाली, जिस पर विराट खेलने से चूके, वे बाय रन के लिए दौड़े लेकिन उन्हें अजिंक्य रहाणे ने मना किया। 
 
विराट लौटते इससे पहले विकेटकीपर दिनेश रामदीन ने स्टम्प्स पर अंडर आर्म थ्रो किया लेकिन निशाना चूक गया। गेंदबाज ब्रावो ने फॉलोथ्रू में से आगे आते हुए गेंद पकड़ी और अंडर आर्म थ्रो किया, लेकिन वे भी लेग स्टंप्स मामूली अंतर से चूके। इसके बाद विराट वापस क्रीज में पहुंचे। 
 
विराट ने अगली गेंद को डीप स्क्वेयर लेग पर खेला और जब वे दूसरा रन बना रहे थे तब विकेटकीपर रामदीन के पास उन्हें रन आउट करने का सुनहरा मौका था, लेकिन वे गेंद पकड़ ही नहीं पाए, जबकि विराट उस समय क्रीज में पहुंचे नहीं थे।
तीन रन आउट के अलावा वेस्टइंडीज के क्षेत्ररक्षकों ने कोहली को भरपूर मौका दिया । केरेवियाई क्षेत्ररक्षकों ने कोहली के तीन केच भी ड्रॉप किये।