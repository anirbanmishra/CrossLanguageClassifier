नई दिल्ली: वर्ल्ड टी-20 के सेमीफाइनल में भारत को वेस्टइंडीज से मिली हार के बाद पूर्व भारतीय खिलाड़ी वीरेंद्र सहवाग ने महेंद्र सिंह धोनी के फैसले को गलत बताया है। जानकारी के मुताबिक, सहवाग ने कहा कि धोनी द्वारा अश्विन से सिर्फ दो ओवर कराना गलत था। धोनी को उनके कोटे के पूरे चार ओवर करवाने चाहिए थे। अगर धोनी उनसे पूरे चार ओवर करवाते तो मैच का नतीजा बदल सकता था।

सहवाग ने कहा कि अश्विन ने दो ओवर में 20 रन दिए, लेकिन अगर अश्विन चार ओवर गेंदबाजी करते तो नतीजा कुछ और होता। इसके अलावा सहवाग हार्दिक पंड्या के चयन पर भी नाखुश दिखे। बता दें कि वेस्टइंडीज ने भारत को 7 विकेट से हराकर टी-20 वर्ल्ड कप फाइनल में प्रवेश कर लिया। गुरुवार का दिन वेस्टइंडीज की टीम के लिए एक बड़ा दिन था। अब वेस्टइंडीज का मुकाबला 3 अप्रैल को फाइनल में इंग्लैंड से होगा।