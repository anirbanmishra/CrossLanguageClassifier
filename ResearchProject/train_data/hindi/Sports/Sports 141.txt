नई दिल्ली: टी 20 वर्ल्ड कप में हार के बाद पाकिस्तान के खराब प्रदर्शन को देखकर काफी बवाल मच गया है। एक तरफ पीसीबी की फैक्ट फाइंडिंग कमेटी ने शोएब मलिक समेत 4 प्लेयर्स को बैन किए जाने की सिफारिश की है और दूसरी तरफ पीसीबी टीम के कोच वकार यूनिस को हटाने का फैसला जल्द ही अनाउंस कर सकता है।
 
दरअसल, पाकिस्तान के एक न्यूज चैनल के मुताबिक, फैक्ट फाइंडिंग कमेटी ने अपनी रिपोर्ट में कुछ खिलाड़ी पर गंभीर सवाल उठाते हुए इनके खिलाफ सख्त एक्शन की मांग की है। जिसमें शोएब मलिक, उमर अकमल, अहमद शहजाद और वहाब रियाज हैं। इसी के साथ पाकिस्तान कप्तान शाहिद अफरीदी  पर भी सवाल उठाए गए हैं। वर्ल्ड कप 2016 में भी इनका  पर्सनल परफार्मेंस भी बेहतर नहीं रहा। 