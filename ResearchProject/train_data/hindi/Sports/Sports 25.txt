पांच बार की ग्रैंडस्लैम चैम्पियन मारिया शारापोवा ने खुलासा किया कि वह आस्ट्रेलियाई ओपन में एक डोप टेस्ट में नाकाम रही लेकिन अभी उसे पता नहीं कि इस ‘भारी चूक’ की उसे क्या सजा मिलेगी । रूस की पूर्व नंबर एक खिलाड़ी ने कल कहा कि विश्व डोपिंग निरोधक एजेंसी की प्रतिबंधित दवाओं की सूची में इस साल हुए बदलाव के कारण उससे यह गलती हुई । उसे अंतरराष्ट्रीय टेनिस महासंघ अस्थायी तौर पर निलंबन की सजा सुना सकता है ।शारापोवा को मेल्डोनियम के सेवन का दोषी पाया गया। उसका कहना है कि वह 2006 से यह दवा ले रही है लेकिन उसे प्रतिबंधित दवाओं की सूची में इसी साल शामिल किया गया ।