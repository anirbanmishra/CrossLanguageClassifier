गत चैम्पियन साइना नेहवाल ने खिताब बरकरार रखने की दिशा में एक और कदम बढाते हुए इंडिया सुपर सीरिज के क्वार्टर फाइनल में कोरिया की सुंग जि ह्यून को मात दी। ओलंपिक कांस्य पदक विजेता साइना ने सुंग को 19 . 21, 21 . 14, 21 . 19 से हराया। इससे पहले भी वह सुंग को पांच बार हरा चुकी है । साइना की कुछ सहज गलतियों के कारण सुंग ने 8.4 की बढत बना ली लेकिन भारतीय धुरंधर ने वापसी की। ब्रेक के बाद साइना ने 14 . 12 से बढत बना ली लेकिन फिर सुंग ने वापसी की। साइना एक बार फिर 17 . 15 से आगे हो गई लेकिन सुंग ने वापसी करके 18. 17 से बढत बनाई। 