फरीदाबाद: भारतीय टीम के पूर्व टेस्ट क्रिकेटर चेतन चौहान ने कहा है कि सफलता के लिए खुद का आंकलन करना व अपनी गलतियों को समझकर उससे सीख लेना बहुत जरूरी है।  

उन्होंने कहा कि अगर खिलाड़ी अपनी गलती को समझकर और उसको सुधारकर आगे बढ़ेंगे तो सफलता उनसे दूर नहीं रह पाएगी। चौहान यहां सूरजकुंड स्थित मानव रचना यूनिवर्सिटी में आयोजित 9वें मानव रचना कॉरपोरेट क्रिकेट चैलेंज कप प्रतियोगिता के समापन के अवसर पर संबोधित कर रहे थे। मानव रचना शैक्षणिक संस्थान के प्रेसिडेंट डॉ. प्रशांत भल्ला ने कहा कि मानव रचना शैक्षणिक संस्थान कॉरपोरेट जगत के साथ बेहतर तालमेल स्थापित करने व बेहतर टीम वर्क का परिचय देने के लिए हर साल कॉरपोरेट क्रिकेट का आयोजन करता है। 