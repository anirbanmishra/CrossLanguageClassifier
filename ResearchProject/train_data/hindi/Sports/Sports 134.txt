मुंबई: टी-20 विश्व कप के सैमीफाइनल मुकाबले में भले ही भारतीय टीम वेस्टइंडीज के हाथों हार गई हो, लेकिन लोगों का दिल जीतने में भारतीय खिलाडिय़ों ने कोई कसर नहीं छोड़ी। हार के बावजूद भी भारतीय टीम को मीडिया और उनके चाहने वालों का पूरा साथ मिला। वनडे कप्तान महेंद्र सिंह धोनी को अपनी पत्नी साक्षी भी का पूरा साथ मिला। 
 
साक्षी ने अपने फेसबुक पेज पर धोनी को संदेश देते हुए कहा कि हम हमेशा आपके साथ माही। टीम इंडिया की नीली जर्सी हमेशा लहराती रहे। आप चाहे जीतो या हारो, हम आपको प्यार करते रहेंगे टीम इंडिया। आपने पिछले महीने हमे खुशनुमा यादें दी और कई चमत्कार किए। आपने हमें कई बार मुस्कुराने का मौका दिया है। हार से दुनिया खत्म नहीं हो जाती है। हम आपको प्यार करते रहेंगे कप्तान। 
 
टी-20 विश्व कप सेमीफाइनल में भारत की हार पर फैंस उदास अवश्य हुए, लेकिन इस बार उन्होंने खिलाडिय़ों के खिलाफ कोई नारेबाजी नही की। धौनी को संन्यास ले लेना चाहिए, इस तरह के नारे नहीं लगाए गए। इस बार तो भारतीय मीडिया का रवैया भी टीम के प्रति अच्छा रहा। टीम की हार के बावजूद पूर्व दिग्गजों ने भी खिलाडिय़ों का समर्थन किया।
 
गौरतलब है कि भारत ने सैमीफाइनल मुकाबले में वेस्टइंडीज के खिलाफ 192 रनों का स्कोर बनाया था। विशाल स्कोर के बावजूद भी भारत जीत नहीं सका और टी20 विश्व कप टूर्नामेंट से बाहर हो गया। 