नई दिल्ली: खिताब की प्रबल दावेदार और मेजबान भारतीय क्रिकेट टीम पूरे जोश और आत्मविश्वास के साथ आईसीसी ट्वंटी 20 विश्वकप के सैमीफाइनल में पहुंची है और अब उसका लक्ष्य गुरूवार को वानखेड़े मैदान पर कैरेबियाई तूफान का रूख मोड़ टूर्नामैट के खिताबी मुकाबले में जगह बनाना है। इस लक्ष्य के साथ टीम इंडिया को कई चुनौतियों का सामना करना पड़ेगा।  जैसे कि 
1. ओपनिंग में रोहित-धवन को धमाकेदार शुरूआत देनी होगी व साथ ही कम-से-कम 8 ओवर तक जमे रहना होगा।
 2. नंबर एक बल्लेबाज कोहली को एक बार फिर अपना ‘विराटखेल’ दिखाना होगा।
 3. मध्यक्रम के बल्लेबाज सुरेश रैना, हार्दिक पांड्या व धोनी को आक्रामक खेल दिखाना होगा।
 4. तेज गेंदबाजों नेहरा, बुमराह व पांड्या को शुरूआती ओवरों में विकेट लेने के साथ-साथ रन गति पर अंकुश लगाना होगा।
 5. स्पिनर आर. अश्विन को अपनी पुरानी लय में लौटना जरूरी है क्योंकि वह सुपर-10 के मुकाबले में अपनी गेंदबाजी से कुछ खास प्रभावित नहीं कर सका।
 6. कप्तान धोनी को अपनी चमत्कारी कप्तानी का मुजाहिरा पेश करना पड़ेगा।
 7. वैस्टइंडीज के धाकड़ बल्लेबाज क्रिस गेल पर अंकुश लगाना होगा जिससे वह दबाव में आकर अपना विकेट गंवा दे।
 8. वैस्टइंडीज के आलराऊंडरों ड्वेन ब्रावो, डैरेन सैमी और आंद्रे रसेल से सतर्क रहना होगा।