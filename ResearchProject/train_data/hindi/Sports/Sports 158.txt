मुंबई: बंबई उच्च न्यायालय ने मुंबई पुलिस की क्राइम ब्रांच से इंडियन प्रीमियर लीग 2013 में कथित मैच फिक्सिंग और सट्टेबाजी प्रकरण में उनके द्वारा की गई जांच की रिपोर्ट जमा करने को कहा है ।  न्यायमूर्ति अभय ओका और पी डी नाईक की पीठ ने पुलिस को 27 अप्रैल तक जांच की प्रोग्रेस रिपोर्ट जमा करने को कहा है। पीठ ने जांच अधिकारी नंदकुमार गोपाले को 27 अप्रैल को अगली सुनवाई पर खुद हाजिर रहने को कहा है ।   
 
अदालत ने उसी दिन पुलिस को यह भी बताने को कहा है कि आरोपियों को पकडऩे के लिये क्या उपाय किए गए हैं । पुलिस ने हलफनामे में कहा था कि उसने सटोरियों समेत 22 लोगों को गिरफ्तार किया है और आगे की जांच जारी है ।  