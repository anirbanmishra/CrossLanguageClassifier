नई दिल्ली: आस्ट्रेलिया के खिलाफ भारत की जीत के दौरान जहां एक तरफ टीवी चैनल विराट की तारीफों के पुल बांध रहे थे और दूसरी तरफ पाकिस्तान के पूर्व कप्तान और तेज गेंदबाज वसीम अकरम एक समाचार चैनल पर माइक छीनने की हुई घटना को लेकर सुर्खियों में आ गए।
 
एक न्यूज चैनल पर लाइव बातचीत के दौरान इस घटना को लेकर पाकिस्‍तान के पूर्व तेज गेंदबाज वसीम अकरम को कथित तौर रोके जाने को लेकर चैनल के एडिटर विक्रांत गुप्ता ने ट्वीट कर पूरे मामले का खुलासा कर दिया है। उन्होंने बताया कि लाइव शो के दौरान वसीम अकरम को किसी ने छुआ भी नहीं था। एक शराबी व्यक्ति ने लाइव कैमरे के सामने खुद का ध्यान आकर्षित करने के लिए यह हरकत की थी और साथ ही उन्होंने कहा कि चिंता की कोई बात नहीं है, वसीम अकरम बिल्कुल ठीक हैं।
 
बता दें कि इस घटना के बाद पूर्व पाकिस्तानी क्रिकेटर वसीम अकरम ने भी ट्वीट कर लिखा कि मुंबई में जो घटना घटी, उसका निशाना मैं नहीं था। मामले को समझदारी से हैंडल कर लिया गया। आप सभी जो चिंता जाहिर की, उसके लिए शुक्रिया।’